{"type": "blog", "blog_name": "سـایـه‌ی سـفـیـد", "blog_url": "http://white-shadow.blog.ir/", "post_url_1": "http://white-shadow.blog.ir/1396/10/30/%3A)", "post_title_1": ":)", "post_content_1": "آدم خوب و بد نداریم، رفتار خوب و بد داریم. پس انتخاب کن که قلبت احساس کنه و ذهنت بیاندیشه، چون قدرت و تصمیم با توست. #من_لبخند_رو_انتخاب_می‌کنم :) ", "post_url_2": "http://white-shadow.blog.ir/1396/10/29/%D9%86%DB%8C%D8%A7%DB%8C%D8%B4", "post_title_2": "نیایش", "post_content_2": "خدایا به من آگاهی بده تا درهای رحمتی که به رویم گشوده‌ای، ندانسته نبندم. و درهایی که به حکمت بر من بسته‌ای، به اصرار نگشایم. آمین", "post_url_3": "http://white-shadow.blog.ir/1396/10/28/%D8%A7%D8%AD%DB%8C%D8%A7%DB%8C-%D9%88%DB%8C%D8%B1%D8%A7%D9%86%DB%8C-%D9%87%D8%A7", "post_title_3": "احیای ویرانی‌ها", "post_content_3": "نمی‌توان فرار کرد، نه. هر آن‌چه رخ داده، تک‌تک احساساتی که این بین (در این بیست‌وچند سال) تجربه کرده‌ای، تمامش بخشی از توست؛ گذشته‌ی تو و تصویری که ساخته‌ای. آدم نمی‌تواند از خودش فرار کند. پس شجاع باش، یک جنگجو، و بجنگ. نه برای فراموش کردن یا از میان بردن، بلکه برای تصحیح و ساختن، به کنترل درآوردن. #مرمت\n\n• لغزش‌ها در جای خودش نیکویند، فقط مرد باید آن را به جان بخرد. [برتولت برشت]", "post_url_4": "http://white-shadow.blog.ir/1396/10/11/%D9%81%D8%A7%D8%B1%D8%BA-%D8%A7%D8%B2-%D8%AF%DA%AF%D8%B1%D8%A7%D9%86", "post_title_4": "فارغ از دگران...", "post_content_4": "\nپیش‌تر با مضمونی مشابهِ آن‌چه می‌خواهم بنویسم، از اولین تجربه‌ی سینما رفتنِ فُرادایم گفته بودم. تیک کنسرت هم امشب زده شد و done. حرف پدر این بوده که دنباله‌روِ دوستانتان نباشید، بعدترها هم که باب شد \"یا راهی خواهم یافت، یا راهی خواهم ساخت\". خلاصه که وقتی برنامه‌ی کسی جور نشد با دلِ من، گفتم چه باک. بلیطم را رزرو کردم و با تمام به‌هم‌ریختگی‌های این ایام و دل‌آشوبه‌ی مادر، رفتن را به جا زدن ترجیح دادم و چه نیکو انتخابی... البته که با دوستان و در جمع، طور دیگری می‌شد اما نمی‌شود همه‌جا و همه‌وقت هم‌پایِ راه داشت. گاهی باید دست خودت را بگیری و شانه به شانه‌ی سایه‌ات زیست کنی. به‌خاطر امشب از خودم راضیم :)", "post_url_5": "http://white-shadow.blog.ir/1396/10/09/Wind-River", "post_title_5": "Wind River", "post_content_5": "فکر می‌کنی یه نفر چه مسافتی رو می‌تونه این بیرون بدون کفش بدوه؟ (زمستون، شب، هوا منفی بیست درجه) \nنمی‌دونم... می‌شه میل و اراده‌ی هرکس به زنده موندن رو اندازه گرفت، مخصوصن توی این شرایط. ولی من اون دختر رو می‌شناختم؛ یه جنگجو بود، یه مبارز. پس مهم نیست اینکه فکر می‌کنی چقدر دویده، بهت قول می‌دم که اون بیشتر دویده... (و اون دختر حدود 10کیلومتر پابرهنه توی برف دویده بود)\n\n• دانلود موزیک: William Wild - Feather\n\n\n• Wind River - 2017 ‧ Drama/Mystery ‧ 1h 51m - 7.8/10 IMDb\n[Director and Screenplay: Taylor Sheridan]"}