{"type": "blog", "blog_name": "سمفونی نجس ذهن یک قدیسه", "blog_url": "http://stigma.blog.ir/", "post_url_1": "http://stigma.blog.ir/1396/11/07/Symphony.34", "post_title_1": "34.", "post_content_1": "از امروز آقای \"ش\" جزء نخستین‌های من فهرست‌بندی شد. \nچرا که آقای \"ش\" نخستین موجودِ زنده‌ای است که پس از دو سال آشناییِ مجازی صرفاً به دلیل امورِ کاری امروز موفق به دیدارِ حضوری با او شدم.\nاسترس داشتم! \nاسترس داشتم!\nاسترس داشتم. مطمئن نبودم قرار است با چه موجود زنده‌ای مواجه شوم. معده‌اَم به طرزِ اسف‌ناک خنده داری ذوق ذوق می‌کرد و کم مانده بود روی پله‌ها عُق عُق بزنم. بخصوص که شرکت تابلوی بخصوص نداشت. زنگ زدن‌های پی در پی و اشتباهاً ایستادن کنارِ درِ خانۀ مردی که نان خریده بود، از سوتی‌های مضحکی بود که اگر \"م\" متوجه می‌شد هرهرَش اوج می‌گرفت.  \nنمی‌دانم چرا روزهای عجله‌دارترم نسبت به اوج امکاناتِ یاری رسان نظیر آسانسور (!) بی‌اعتناترم! تا چند ساعتِ پیش ترجیح داده بودم پله‌های دانشگاه را آن‌قدر بالا و پایین بروم که قوزکَ‌م در آن بوت‌های شق و رق به ناله بیافتد.\nدرِ شرکت نیم باز مانده بود. همین که در را هُل دادم، جسمِ متحرکِ نسبتاً مانوسی پس از سلام پرسید \"با کی کار دارید؟\". گفتم فلانی هستم و با آقای \"ش\" کار دارم. فامیلی‌اَم را به اشتباه تکرار کرد که به خنده اُفتاد. پس از هماهنگی‌های لازم، \"ش\" یکدفعه از یک دری که معلوم نبود به کجا رسیده، آمد.  \nتصویرِ ویترینیِ آقای \"ش\" تارتر و تاریک‌تر از تصویرِ واقعی‌اَش بود. خودش دو پرده روشن‌تر از عکس‌هایش است. پیش از دیدن، داشتم فکر می‌کردم چشم‌های تلسکوپی‌اَش چقدر برایم خنده‌دار باشد! اما پس از دیدار، با یک موجود کاملاً موجه ملاقات کرده بودم که حالِ خودم خنده‌دارتر بود.\nشرکت در عینِ متراژ کوچک فضای همکاری دوستانه‌ای داشت که از سالنِ اصلی جدا شده بود و چند دختر و پسر پشت میزهای کاملاً به هم نزدیک نشسته بودند. پخشِ موزیکِ ملایم از خلاقیت‌های به کار بردۀ \"ش\" برایم بامزه بود. \n\"ش\" از آن موجوداتِ بی‌نهایت آرام به شمار می‌رود که صدای بی نهایت آرامتر به او ظاهر \"مردِ زن و زندگی\" بخشیده! درست عین \"ن\". \nاگرچه هیچ‌وقت این‌گونه از مردها برایم جذابیتِ بصری نداشتند اما گفته شده این مردها در زندگی بهترند. \nنهایت بازخوردِ \"ش\" در آن حرکات دستِ اسلوموشن وار این بود که سهواً جای استاد \"د\" روی برگه را امضا کرد و با خنده گفت: \"مثلاً این را یکی از این بچه‌ها امضا کرده.\"\nو من اسلومشن وارتر دست تکان دادم که No Problem.\nنگاهِ آن دخترِ پشت میزنشین مرا یادِ کارتونک‌های فضولِ انیمیشنی می‌انداخت که از پشتِ سر به محتویاتِ موبایلِ شوهرشان سرک می‌کشند. دیر فهمیدم که او همسرِ \"ش\" است. از همان‌ مُدل زن‌هایی که بعداً قرار است بشوم! چفت و بست در کمین نشسته و گوش به زنگ!\nبه هر حال، کُلِ کارِ من پنج دقیقه طول نکشید. آخرِ اسلوموشن بازی‌ها وقتی کادوی شکلاتی‌اَم را گذاشتم نگاهِ مستربینی‌اَش را رویم انداخت و تشکر کرد.\nباران به شدت می‌بارید. \nداشتم به یک آسودگیِ زودگذر فکر می‌کردم.", "post_url_2": "http://stigma.blog.ir/1396/11/05/Symphony.33", "post_title_2": "33. والدینِ شعورمند باشیم", "post_content_2": "سیگار نه در واژه که ماده‌َتاً برای من محسوس اما در عینِ حال غیر ملموس بود. یکی از افتخارات‌َم اینِ که به جا و باجنبه تجربه کردم و در عینِ جذابیتِ کلامی دور شدم. سَرچشمۀ افتخارِ من خلافِ افرادِ هم سِن و رده‌ای که به طور روزمره مصرف دخانیاتُ تحت عنوانِ تفریح می‌شناسند، وجود و هستِ مادرمِ. \nمادرِ من اصولاً هیچ‌وقت انسانِ این کارُ بکن و آن کارُ نکن گو نبوده. در واقع، با داشتنِ دوتا چشم و گوش اضافه می‌ایستاد، نظاره می‌کرد و گوش می‌داد. خلافِ مادرهای هم دوره‌‌ای که می‌دیدم منع نمی‌کرد و با گفتنِ یک سِری بایدها و نبایدهای متداول اهتمام به القایِ داشته‌ها و پنداشته‌های شخصیِ خودش نداشت. و نتیجه این امر، اینِ که من با تجربۀ زرق و برق‌های مجذوب‌کننده تمایلِ سرسختانه‌ای به محک دوباره ندارم اما کثیری از هم جنس‌های من ندیده و نشنیده عقده پرورانده و غرقِ کثافت‌کاری‌های گذری شدند.", "post_url_3": "http://stigma.blog.ir/1396/11/04/Symphony.32", "post_title_3": "32.", "post_content_3": "\"حتی اگِ روز و شب باهات بحث کنم. دعوا کنم. بازم دوست دارم تو اون کسی باشی که می‌خوام باهاش باشم.\"", "post_url_4": "http://stigma.blog.ir/1396/10/29/Symphony.31", "post_title_4": "31. صحنه‌ای که یک‌بار در تاریخ تکرار شد", "post_content_4": "\n\n+ امضاء. با این غرورم...\nنکنید با آینده سازانِ مملکت این کارُ!", "post_url_5": "http://stigma.blog.ir/1396/10/26/Symphony.30", "post_title_5": "30.", "post_content_5": "دنیای کوچیکیِ اسمِ استادتُ سَرِ شیرین کاری‌ تو GOOGLE سِرچ کنی بعد بفهمی طرف با هزار دبدبه و کبکبه تو خنداونه‌ دعوت شده، تو دیدی اما نشناختی‌ش. \n", "post_full_content_1": "\n\n\n\n\nشنبه ۷ بهمن ۹۶\n\n\n\n34.\n\n\nاز امروز آقای \"ش\" جزء نخستین‌های من فهرست‌بندی شد. \nچرا که آقای \"ش\" نخستین موجودِ زنده‌ای است که پس از دو سال آشناییِ مجازی صرفاً به دلیل امورِ کاری امروز موفق به دیدارِ حضوری با او شدم.\nاسترس داشتم! \nاسترس داشتم!\nاسترس داشتم. مطمئن نبودم قرار است با چه موجود زنده‌ای مواجه شوم. معده‌اَم به طرزِ اسف‌ناک خنده داری ذوق ذوق می‌کرد و کم مانده بود روی پله‌ها عُق عُق بزنم. بخصوص که شرکت تابلوی بخصوص نداشت. زنگ زدن‌های پی در پی و اشتباهاً ایستادن کنارِ درِ خانۀ مردی که نان خریده بود، از سوتی‌های مضحکی بود که اگر \"م\" متوجه می‌شد هرهرَش اوج می‌گرفت.  \nنمی‌دانم چرا روزهای عجله‌دارترم نسبت به اوج امکاناتِ یاری رسان نظیر آسانسور (!) بی‌اعتناترم! تا چند ساعتِ پیش ترجیح داده بودم پله‌های دانشگاه را آن‌قدر بالا و پایین بروم که قوزکَ‌م در آن بوت‌های شق و رق به ناله بیافتد.\nدرِ شرکت نیم باز مانده بود. همین که در را هُل دادم، جسمِ متحرکِ نسبتاً مانوسی پس از سلام پرسید \"با کی کار دارید؟\". گفتم فلانی هستم و با آقای \"ش\" کار دارم. فامیلی‌اَم را به اشتباه تکرار کرد که به خنده اُفتاد. پس از هماهنگی‌های لازم، \"ش\" یکدفعه از یک دری که معلوم نبود به کجا رسیده، آمد.  \nتصویرِ ویترینیِ آقای \"ش\" تارتر و تاریک‌تر از تصویرِ واقعی‌اَش بود. خودش دو پرده روشن‌تر از عکس‌هایش است. پیش از دیدن، داشتم فکر می‌کردم چشم‌های تلسکوپی‌اَش چقدر برایم خنده‌دار باشد! اما پس از دیدار، با یک موجود کاملاً موجه ملاقات کرده بودم که حالِ خودم خنده‌دارتر بود.\nشرکت در عینِ متراژ کوچک فضای همکاری دوستانه‌ای داشت که از سالنِ اصلی جدا شده بود و چند دختر و پسر پشت میزهای کاملاً به هم نزدیک نشسته بودند. پخشِ موزیکِ ملایم از خلاقیت‌های به کار بردۀ \"ش\" برایم بامزه بود. \n\"ش\" از آن موجوداتِ بی‌نهایت آرام به شمار می‌رود که صدای بی نهایت آرامتر به او ظاهر \"مردِ زن و زندگی\" بخشیده! درست عین \"ن\". \nاگرچه هیچ‌وقت این‌گونه از مردها برایم جذابیتِ بصری نداشتند اما گفته شده این مردها در زندگی بهترند. \nنهایت بازخوردِ \"ش\" در آن حرکات دستِ اسلوموشن وار این بود که سهواً جای استاد \"د\" روی برگه را امضا کرد و با خنده گفت: \"مثلاً این را یکی از این بچه‌ها امضا کرده.\"\nو من اسلومشن وارتر دست تکان دادم که No Problem.\nنگاهِ آن دخترِ پشت میزنشین مرا یادِ کارتونک‌های فضولِ انیمیشنی می‌انداخت که از پشتِ سر به محتویاتِ موبایلِ شوهرشان سرک می‌کشند. دیر فهمیدم که او همسرِ \"ش\" است. از همان‌ مُدل زن‌هایی که بعداً قرار است بشوم! چفت و بست در کمین نشسته و گوش به زنگ!\nبه هر حال، کُلِ کارِ من پنج دقیقه طول نکشید. آخرِ اسلوموشن بازی‌ها وقتی کادوی شکلاتی‌اَم را گذاشتم نگاهِ مستربینی‌اَش را رویم انداخت و تشکر کرد.\nباران به شدت می‌بارید. \nداشتم به یک آسودگیِ زودگذر فکر می‌کردم.\n\n\n\nMiss Author\n\n\n\n۷ نظر\n\n\n\n\n۳ موافق\n\n\n۰ مخالف\n\n\n\n", "post_full_content_4": "\n\n\n\n\nجمعه ۲۹ دی ۹۶\n\n\n\n31. صحنه‌ای که یک‌بار در تاریخ تکرار شد\n\n\n\n\n+ امضاء. با این غرورم...\nنکنید با آینده سازانِ مملکت این کارُ!\n\n\n\nMiss Author\n\n\n\n۱۳ نظر\n\n\n\n\n۳ موافق\n\n\n۰ مخالف\n\n\n\n\n\n\n\n\n", "post_full_content_2": "\n\n\n\n\nپنجشنبه ۵ بهمن ۹۶\n\n\n\n33. والدینِ شعورمند باشیم\n\n\nسیگار نه در واژه که ماده‌َتاً برای من محسوس اما در عینِ حال غیر ملموس بود. یکی از افتخارات‌َم اینِ که به جا و باجنبه تجربه کردم و در عینِ جذابیتِ کلامی دور شدم. سَرچشمۀ افتخارِ من خلافِ افرادِ هم سِن و رده‌ای که به طور روزمره مصرف دخانیاتُ تحت عنوانِ تفریح می‌شناسند، وجود و هستِ مادرمِ. \nمادرِ من اصولاً هیچ‌وقت انسانِ این کارُ بکن و آن کارُ نکن گو نبوده. در واقع، با داشتنِ دوتا چشم و گوش اضافه می‌ایستاد، نظاره می‌کرد و گوش می‌داد. خلافِ مادرهای هم دوره‌‌ای که می‌دیدم منع نمی‌کرد و با گفتنِ یک سِری بایدها و نبایدهای متداول اهتمام به القایِ داشته‌ها و پنداشته‌های شخصیِ خودش نداشت. و نتیجه این امر، اینِ که من با تجربۀ زرق و برق‌های مجذوب‌کننده تمایلِ سرسختانه‌ای به محک دوباره ندارم اما کثیری از هم جنس‌های من ندیده و نشنیده عقده پرورانده و غرقِ کثافت‌کاری‌های گذری شدند.\n\n\n\nMiss Author\n\n\n\n۴ نظر\n\n\n\n\n۲ موافق\n\n\n۰ مخالف\n\n\n\n", "post_full_content_3": "\n\n\n\n\nچهارشنبه ۴ بهمن ۹۶\n\n\n\n32.\n\n\n\"حتی اگِ روز و شب باهات بحث کنم. دعوا کنم. بازم دوست دارم تو اون کسی باشی که می‌خوام باهاش باشم.\"\n\n\n\nMiss Author\n\n\n\n۸ نظر\n\n\n\n\n۲ موافق\n\n\n۰ مخالف\n\n\n\n", "post_full_content_5": "\n\n\n\n\nسه شنبه ۲۶ دی ۹۶\n\n\n\n30.\n\n\nدنیای کوچیکیِ اسمِ استادتُ سَرِ شیرین کاری‌ تو GOOGLE سِرچ کنی بعد بفهمی طرف با هزار دبدبه و کبکبه تو خنداونه‌ دعوت شده، تو دیدی اما نشناختی‌ش. \n\n\n\n\nMiss Author\n\n\n\n۵ نظر\n\n\n\n\n۰ موافق\n\n\n۰ مخالف\n\n\n\n\n\n\n\n\n"}