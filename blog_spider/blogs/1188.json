{"type": "blog", "blog_name": "خاطرات خواستگاری", "blog_url": "http://khastegari.blog.ir/", "post_url_1": "http://khastegari.blog.ir/1394/05/09/%D8%AA%D8%B9%D8%B7%DB%8C%D9%84%DB%8C-%D9%85%D9%88%D9%82%D8%AA", "post_title_1": "تعطیلی موقت", "post_content_1": "آقایون....داداشام.....خانوما....آبجیام!\nبه استحضار می رساند اینجانب آق رضا به دلیل بیکاری و پیدا نکردن کار مناسب تا اطلاع ثانوی حال و حوصله به روز کردن وبلاگ رو ندارم. حال و حوصله خودمم ندارم!\nبا تشکر", "post_url_2": "http://khastegari.blog.ir/1394/04/22/%D8%AE%D9%88%D8%A7%D8%B3%D8%AA%DA%AF%D8%A7%D8%B1%DB%8C-%D9%86%D8%A7%D9%81%D8%B1%D8%AC%D8%A7%D9%85", "post_title_2": "خواستگاری نافرجام", "post_content_2": "حدود دو سه سال پیش بود که تصمیم گرفتم وزنم رو کم کنم. واسه ورزش میرفتم پارک نزدیک خونه مون. هرزگاهی چشمم به یکی می خورد ولی عکس العملی نشون نمی دادم و به دویدن ادامه می دادم. یه بار نزدیکای غروب که همین طور در حال دویدن بودم یه دختر خانومی رو دیدم که از طرف مقابل در جهت عکس من داشت می دوید. به نسبت دخترا قد خیلی بلندی داشت و همین قد بلندش به شدت نظرم رو جلب کرد. وقتی از روبرو اومد و از کنارم رد شد من انقدر محو قد و بالای خانوم بودم که اصلن صورتش رو ندیدم! چند ثانیه که گذشت با خودم گفتم بذار برگردم برم حداقل چهره شو ببینم. لذا دور زدیم! می خواستم برم ازش جلو بزنم و چند صد متر جلوتر دوباره دور بزنم و همینطور در حال دویدن دوباره از کنارش رد بشم که اینبار بتونم صورتشو هم ببینم. زهی خیال باطل! خانوم به شدت ورزشکارتر از من تشریف داشتن! جلو زدن که هیچی هر لحظه داشت فاصله مون از هم بیشتر می شد. دیگه انقدر ازم دور شده بود که به زحمت می تونستم ببینمش. \nبعد از چند دقیقه خوشبختانه خسته شد و شروع به راه رفتن کرد. من هم دیگه هر چی زور داشتم گذاشتم و بالاخره بعد از چند دقیقه دیگه به نزدیکیهاش رسیدم. تصمیم گرفتم یه مدت پشتش راه برم تا نفسی تازه کنم و بعدش نقشه شیطانی خودم رو اجرا کنم. تو همین فکرا بودم که از پارک خارج شد! من هم بدون اینکه یه لحظه فکر کنم پشت سرش از پارک خارج شدم. دیگه شب شده بود. اولش خواستم تا خونه شون تعقیبش کنم ولی دیدم اینطوری ممکنه تا وقتی وارد خونه شون میشه هم نتونم صورتش رو ببینم. این شد که کل شهامتم رو جمع کردم و بهش نزدیکتر شدم و گفتم ببخشید خانوم! نمی دونم نشنید یا فکر کرد با یکی دیگه ام با عمدن محل نذاشت. خلاصه که دوباره با صدای بلندتری صداش کردم. برگشت به طرفم و گفت بفرمایید؟\nاوه پسر ... شی واز سووووو پرتی! با خودم گفتم آخه این با چه عقلی باید بخواد تحت هر عنوانی با تو باشه؟! یه لحظه خواستم یه سوال الکی بپرسم و برم پی کارم. مثلن ساعت چنده؟! ولی گفتم ببخشید من نمی خوام مزاحمتون بشم. من آق رضام و یه شرح خیلی مختصری از خودم دادم. بعد هم گفتم اگه اجازه بدید می خواستم با خانواده مزاحمتون بشیم. حسابی جا خورده بود. یه 10 15 ثانیه ای سکوت محض حکمفرما بود. جفتمون هم که حسابی دویده بودیم و خیس عرق بودیم. دیدم اگه این سکوته هر چی بیشتر طول بکشه بدتره! واسه همین گفتم اگر هم دوست دارید من شماره م رو بدم خدمتتون. بعدن اگه تمایل داشتید شماره منزلتون رو برام بفرستید. سرش رو کمی به یه طرف خم کرد که یعنی باشه! شماره م رو بهش دادم و تو گوشیش وارد کرد. بعدش گفتم دیگه مزاحمتون نمی شم...به امید دیدار! خلاصه که رفت که خبر بده! \nاین هم خاطره ای بود از موردی که پسندیده نشدیم! عنوانش رو هم به این خاطر انتخاب کردم که حتی منجر به خواستگاری نشد. و الا که تمام خواستگاری هایی که من رفتم همه ش نافرجام بوده!", "post_url_3": "http://khastegari.blog.ir/1394/04/12/%DA%86%D9%86%D8%AF-%D8%AE%D8%A7%D8%B7%D8%B1%D9%87-%DA%A9%D9%88%D8%AA%D8%A7%D9%87-%D8%A7%D8%B2-%D8%AE%D9%88%D8%A7%D8%B3%D8%AA%DA%AF%D8%A7%D8%B1%DB%8C-%D9%87%D8%A7%DB%8C-%DA%A9%D9%88%D8%AA%D8%A7%D9%87", "post_title_3": "چند خاطره کوتاه از خواستگاری های کوتاه", "post_content_3": "1- یه بار رفتیم خواستگاری دختری که فرزند طلاق بود. گفتم حالا اون دختر که گناهی نداره. بریم ببینیم شاید خوب باشه. بعد که رفتیم متوجه شدم خواهرش هم مطلقه اس. با خودش که صحبت می کردم هم حس کردم طلاق و جدایی براش خیلی مسئله طبیعی و حل شده ایه. تو خانواده ما (حداقل تا اون موقع) طلاق یه تابو بود. این شد که نشد. البته نه فقط به همین دلیل ولی یکی از دلایل اصلی و شاید مهمترینش بود.2- یه بار تابستون سال 88 رفتیم خواستگاری دختر همسایه! البته نه ما خیلی ازشون شناخت داشتیم نه اونا ما رو می شناختن. الان که می دونین همسایه از حال همسایه بی خبره. خانواده ساده و خوبی به نظر می رسیدن. وقتی رفتیم اطاق دختر خانوم برای صحبت کردن با دیدن قاب عکس روی دیوار شوکه شدم. عکس اونی بود که دیگه رفته! این همه تفاوت سیاسی اصلن برام قابل هضم نبود و اینگونه شد که نشد. 3- مادر من خانه داره و پدرم کار آزاد داره. پدر و مادر دختری که رفتیم خواستگاریش هر دو کارمند بودن.  درست یادم نیست مادر دختره چی گفت. یه چیزی بود تو مایه های اینکه زنی که شاغل نباشه درک اجتماعی پایین داره. شاید هم یه کم ملایم تر از این ولی کاملن روشن بود که داره به مادر من طعنه می زنه. ما پسرا هم که می دونین چقدر رو مادرامون حساسیم! رو به مادرش گفتم شما الان مثال نقض این گفته خودتونید! بعدش هم به مادرم گفتم پاشو\nبریم و با حالت قهر از خونه شون اومدم بیرون.\n ", "post_url_4": "http://khastegari.blog.ir/1394/04/01/%D9%86%D8%B8%D8%B1%D8%B3%D9%86%D8%AC%DB%8C", "post_title_4": "نظرسنجی", "post_content_4": "سلام.\nخانومهای عزیز اگه براتون مقدوره بفرمایید یکسان بودن اعتقادات قلبی و جهانبینی خودتون با همسرتون چقدر براتون مهمه؟ تا چه اندازه تفاوت براتون قابل هضمه؟ \nممنون بابت وقتی که می ذارید.", "post_url_5": "http://khastegari.blog.ir/1394/03/27/%D8%AE%D9%88%D8%A7%D8%B3%D8%AA%DA%AF%D8%A7%D8%B1%DB%8C-%D8%A7%D8%B2-%D8%AF%D8%AE%D8%AA%D8%B1-%D8%BA%DB%8C%D8%B1%D9%85%D8%B0%D9%87%D8%A8%DB%8C-%D9%88-%D8%AF%D8%B1-%D8%B9%DB%8C%D9%86-%D8%AD%D8%A7%D9%84-%D9%85%D8%B9%D8%AA%D9%82%D8%AF", "post_title_5": "خواستگاری از دختر غیرمذهبی و در عین حال معتقد", "post_content_5": "سالهای اول که خواستگاری می رفتم (مخصوصن دوران دانشجویی) پسری مذهبی بودم و با توجه به مذهبی بودن خانواده ام مشکلی نداشتیم. تا اینکه گذشت و من روز به روز از مذهب و متعلقاتش دور شدم! تو این شرایط ایده آلم این بود که دختری رو پیدا کنم که خودش شبیه خودم باشه و خانواده اش شبیه خانواده ام که تا به حال این اتفاق هیچ وقت برام نیفتاده. خیلی وقتها تو خیابون مادران مقید چادری رو می بینم که با دختران مانتویی نه چندان مقیدشون در حال قدم زدن هستند. این جور مواقع با خودم فکر میکنم پیدا کردن یه دختر با عقاید شبیه خودم که در خانواده ای مذهبی متولد و بزرگ شده باشه نباید کار چندان سختی باشه. ولی زهی خیال باطل! در قریب به اتفاق مواردی که به خواستگاریشون رفتم با دخترانی مواجه شدم که با وجود اینکه مذهب هیچ نقشی در زندگی روزمره شون نداره ولی اعتقادات و شاید بهتر باشه بگم تعصبات مذهبی سفت و سختی دارن. یکی از همین موارد همین چند هفته گذشته اتفاق افتاد.دختر خانوم فارغ التحصیل حسابداری بودن و در یک شرکت خصوصی مشغول به کار. قدبلند و خوشگل و اصلن بگو همه چی تموم. به لحاظ خانوادگی و فرهنگی و طبقاتی هم خیلی شبیه خودمون بودن. از نوع لباس پوشیدنش تو همون جلسه خواستگاری معلوم بود که خیلی مذهبی نیست. کت دامن با جوراب نه چندان ضخیم با شالی که خیلی سفت و سخت بسته نشده بود. البته مادرش چادر رنگی سرشون بود و کاملن روشون رو هم گرفته بودن که نشون می داد خانواده شون کاملن مذهبی هستن مثل خانواده خودم. از تجربه های قبلیم می دونستم حتی بی حجابی دختر رو نمی شه به حساب همفکر بودنش با خودم گذاشت. به همین خاطر خیلی ذوق زده نشدم. با وجود اینکه معمولن در جلسات اول خیلی بحث رو به عقاید نمی کشونم و این مسائل رو برای جلسه دوم می ذارم، این بار تصمیم گرفتم این مسئله که به نظرم مهمترین مسئله هم هست رو در همین جلسه اول مطرح کنم. جوونا رفتن که با هم صحبتاشون رو بکنن!\nبعد از اینکه یه کم من از خودم و کارم و هدفم از زندگی و ازدواج گفتم (بهتره یه رزومه درست کنم جلسه اول بدم دست دختر!) ازش خیلی صریح پرسیدم مذهب چقدر تو زندگیش نقش داره؟ یه کم جا خورد و گفت درست متوجه منظورم نمی شه. ازش پرسیدم شما حجابتون همیشه در همین سطحه؟ گفت معمولن عرف محلی که توش حاظر باشم رو رعایت می کنم. پرسیدم یعنی اگه مثلا برای مسافرت برید خارج بدون حجاب می گردید؟ یه کم من من کرد که پریدم وسط حرفش و گفتم راحت باشید و نظرتون رو صریح بهم بگید. گفت بله بدون حجاب می گردم. پرسیدم اهل نماز و روزه و قرآن هستید؟ گفت نه خیلی! گفتم نه خیلی یعنی چی؟ گفت مثلن تو ماه رمضون وقتی افطار دعوت باشیم روزه می گیرم. نماز و قرآن هم اگه دلم گرفته باشه یا مشکلی داشته باشم. با همین سوال و جوابها فهمیدم جزو دسته مومن غیرمذهبیه که بخش بزرگی از جامعه امروز ایران رو تشکیل می دن. کسانی که هیچ کدوم از مصادیق مذهب رو رعایت نمی کنن و فقط ته دلشون یه اعتقادی دارن. \nشروع کردم و در مورد عقاید خودم به صورت مفصل براش توضیح دادم. گفتم من هم نماز نمی خونم حتی اگه مشکلی برام پیش بیاد یا دلم بگیره. چون اصلن به مذهب و المانهاش اعتقادی ندارم. قرآن میخونم ولی نه به عنوان یه فریضه مذهبی. بلکه می خوام بیشتر از کتابی که بیش از یک میلیارد انسان روی زمین اون رو مقدس و کلام خدا می دونن سر در بیارم. روزه نمی گیرم ولی هیچ وقت جلوی کسانی که روزه دار هستن روزه خواری نمی کنم مثل شما که در جمع های خانوادگی با افراد مذهبی حجابتون رو رعایت می کنین. بهش گفتم خط قرمزهای من رو مذهب تعیین نکرده بلکه خودم اون ها رو برای خودم ترسیم کردم... تغییر حالت چهره ش مشهود بود. گفت فکر نمی کنه مناسب همدیگه باشیم. گفت ترجیح می ده همسرش مذهبی باشه و حتی بهش گیر بده که محجبه بشه تا اینکه با کسی ازدواج کنه المانهای مذهبی رو نه از سر تنبلی بلکه به خاطر اعتقاد نداشتن بهشون رعایت نمی کنه. حرف دیگه ای باقی نمونده بود. تو راه خونه همش با خودم فکر می کردم اصلن این قضیه ازدواج من سرانجامی داره؟\n", "post_full_content_1": "\nتعطیلی موقت\nآقایون....داداشام.....خانوما....آبجیام!\nبه استحضار می رساند اینجانب آق رضا به دلیل بیکاری و پیدا نکردن کار مناسب تا اطلاع ثانوی حال و حوصله به روز کردن وبلاگ رو ندارم. حال و حوصله خودمم ندارم!\nبا تشکر\n\n\n۹۴/۰۵/۰۹\n\n\n\n\n۲\n\n\n\n\n\n۲\n\n\n\n\n\nآق رضا\n\n\n\n\n\n\n\n", "post_full_content_3": "\nچند خاطره کوتاه از خواستگاری های کوتاه\n1- یه بار رفتیم خواستگاری دختری که فرزند طلاق بود. گفتم حالا اون دختر که گناهی نداره. بریم ببینیم شاید خوب باشه. بعد که رفتیم متوجه شدم خواهرش هم مطلقه اس. با خودش که صحبت می کردم هم حس کردم طلاق و جدایی براش خیلی مسئله طبیعی و حل شده ایه. تو خانواده ما (حداقل تا اون موقع) طلاق یه تابو بود. این شد که نشد. البته نه فقط به همین دلیل ولی یکی از دلایل اصلی و شاید مهمترینش بود.2- یه بار تابستون سال 88 رفتیم خواستگاری دختر همسایه! البته نه ما خیلی ازشون شناخت داشتیم نه اونا ما رو می شناختن. الان که می دونین همسایه از حال همسایه بی خبره. خانواده ساده و خوبی به نظر می رسیدن. وقتی رفتیم اطاق دختر خانوم برای صحبت کردن با دیدن قاب عکس روی دیوار شوکه شدم. عکس اونی بود که دیگه رفته! این همه تفاوت سیاسی اصلن برام قابل هضم نبود و اینگونه شد که نشد. 3- مادر من خانه داره و پدرم کار آزاد داره. پدر و مادر دختری که رفتیم خواستگاریش هر دو کارمند بودن.  درست یادم نیست مادر دختره چی گفت. یه چیزی بود تو مایه های اینکه زنی که شاغل نباشه درک اجتماعی پایین داره. شاید هم یه کم ملایم تر از این ولی کاملن روشن بود که داره به مادر من طعنه می زنه. ما پسرا هم که می دونین چقدر رو مادرامون حساسیم! رو به مادرش گفتم شما الان مثال نقض این گفته خودتونید! بعدش هم به مادرم گفتم پاشو\nبریم و با حالت قهر از خونه شون اومدم بیرون.\n \n\n\n۹۴/۰۴/۱۲\n\n\n\n\n۰\n\n\n\n\n\n۱\n\n\n\n\n\nآق رضا\n\n\n\n\n\n\n\n", "post_full_content_4": "\nنظرسنجی\nسلام.\nخانومهای عزیز اگه براتون مقدوره بفرمایید یکسان بودن اعتقادات قلبی و جهانبینی خودتون با همسرتون چقدر براتون مهمه؟ تا چه اندازه تفاوت براتون قابل هضمه؟ \nممنون بابت وقتی که می ذارید.\n\n\n۹۴/۰۴/۰۱\n\n\n\n\n۰\n\n\n\n\n\n۰\n\n\n\n\n\nآق رضا\n\n\n\n\n\n\n\n", "post_full_content_2": "\nخواستگاری نافرجام\nحدود دو سه سال پیش بود که تصمیم گرفتم وزنم رو کم کنم. واسه ورزش میرفتم پارک نزدیک خونه مون. هرزگاهی چشمم به یکی می خورد ولی عکس العملی نشون نمی دادم و به دویدن ادامه می دادم. یه بار نزدیکای غروب که همین طور در حال دویدن بودم یه دختر خانومی رو دیدم که از طرف مقابل در جهت عکس من داشت می دوید. به نسبت دخترا قد خیلی بلندی داشت و همین قد بلندش به شدت نظرم رو جلب کرد. وقتی از روبرو اومد و از کنارم رد شد من انقدر محو قد و بالای خانوم بودم که اصلن صورتش رو ندیدم! چند ثانیه که گذشت با خودم گفتم بذار برگردم برم حداقل چهره شو ببینم. لذا دور زدیم! می خواستم برم ازش جلو بزنم و چند صد متر جلوتر دوباره دور بزنم و همینطور در حال دویدن دوباره از کنارش رد بشم که اینبار بتونم صورتشو هم ببینم. زهی خیال باطل! خانوم به شدت ورزشکارتر از من تشریف داشتن! جلو زدن که هیچی هر لحظه داشت فاصله مون از هم بیشتر می شد. دیگه انقدر ازم دور شده بود که به زحمت می تونستم ببینمش. \nبعد از چند دقیقه خوشبختانه خسته شد و شروع به راه رفتن کرد. من هم دیگه هر چی زور داشتم گذاشتم و بالاخره بعد از چند دقیقه دیگه به نزدیکیهاش رسیدم. تصمیم گرفتم یه مدت پشتش راه برم تا نفسی تازه کنم و بعدش نقشه شیطانی خودم رو اجرا کنم. تو همین فکرا بودم که از پارک خارج شد! من هم بدون اینکه یه لحظه فکر کنم پشت سرش از پارک خارج شدم. دیگه شب شده بود. اولش خواستم تا خونه شون تعقیبش کنم ولی دیدم اینطوری ممکنه تا وقتی وارد خونه شون میشه هم نتونم صورتش رو ببینم. این شد که کل شهامتم رو جمع کردم و بهش نزدیکتر شدم و گفتم ببخشید خانوم! نمی دونم نشنید یا فکر کرد با یکی دیگه ام با عمدن محل نذاشت. خلاصه که دوباره با صدای بلندتری صداش کردم. برگشت به طرفم و گفت بفرمایید؟\nاوه پسر ... شی واز سووووو پرتی! با خودم گفتم آخه این با چه عقلی باید بخواد تحت هر عنوانی با تو باشه؟! یه لحظه خواستم یه سوال الکی بپرسم و برم پی کارم. مثلن ساعت چنده؟! ولی گفتم ببخشید من نمی خوام مزاحمتون بشم. من آق رضام و یه شرح خیلی مختصری از خودم دادم. بعد هم گفتم اگه اجازه بدید می خواستم با خانواده مزاحمتون بشیم. حسابی جا خورده بود. یه 10 15 ثانیه ای سکوت محض حکمفرما بود. جفتمون هم که حسابی دویده بودیم و خیس عرق بودیم. دیدم اگه این سکوته هر چی بیشتر طول بکشه بدتره! واسه همین گفتم اگر هم دوست دارید من شماره م رو بدم خدمتتون. بعدن اگه تمایل داشتید شماره منزلتون رو برام بفرستید. سرش رو کمی به یه طرف خم کرد که یعنی باشه! شماره م رو بهش دادم و تو گوشیش وارد کرد. بعدش گفتم دیگه مزاحمتون نمی شم...به امید دیدار! خلاصه که رفت که خبر بده! \nاین هم خاطره ای بود از موردی که پسندیده نشدیم! عنوانش رو هم به این خاطر انتخاب کردم که حتی منجر به خواستگاری نشد. و الا که تمام خواستگاری هایی که من رفتم همه ش نافرجام بوده!\n\n\n۹۴/۰۴/۲۲\n\n\n\n\n۰\n\n\n\n\n\n۰\n\n\n\n\n\nآق رضا\n\n\n\n\n\n\n\n", "post_full_content_5": "\nخواستگاری از دختر غیرمذهبی و در عین حال معتقد\nسالهای اول که خواستگاری می رفتم (مخصوصن دوران دانشجویی) پسری مذهبی بودم و با توجه به مذهبی بودن خانواده ام مشکلی نداشتیم. تا اینکه گذشت و من روز به روز از مذهب و متعلقاتش دور شدم! تو این شرایط ایده آلم این بود که دختری رو پیدا کنم که خودش شبیه خودم باشه و خانواده اش شبیه خانواده ام که تا به حال این اتفاق هیچ وقت برام نیفتاده. خیلی وقتها تو خیابون مادران مقید چادری رو می بینم که با دختران مانتویی نه چندان مقیدشون در حال قدم زدن هستند. این جور مواقع با خودم فکر میکنم پیدا کردن یه دختر با عقاید شبیه خودم که در خانواده ای مذهبی متولد و بزرگ شده باشه نباید کار چندان سختی باشه. ولی زهی خیال باطل! در قریب به اتفاق مواردی که به خواستگاریشون رفتم با دخترانی مواجه شدم که با وجود اینکه مذهب هیچ نقشی در زندگی روزمره شون نداره ولی اعتقادات و شاید بهتر باشه بگم تعصبات مذهبی سفت و سختی دارن. یکی از همین موارد همین چند هفته گذشته اتفاق افتاد.دختر خانوم فارغ التحصیل حسابداری بودن و در یک شرکت خصوصی مشغول به کار. قدبلند و خوشگل و اصلن بگو همه چی تموم. به لحاظ خانوادگی و فرهنگی و طبقاتی هم خیلی شبیه خودمون بودن. از نوع لباس پوشیدنش تو همون جلسه خواستگاری معلوم بود که خیلی مذهبی نیست. کت دامن با جوراب نه چندان ضخیم با شالی که خیلی سفت و سخت بسته نشده بود. البته مادرش چادر رنگی سرشون بود و کاملن روشون رو هم گرفته بودن که نشون می داد خانواده شون کاملن مذهبی هستن مثل خانواده خودم. از تجربه های قبلیم می دونستم حتی بی حجابی دختر رو نمی شه به حساب همفکر بودنش با خودم گذاشت. به همین خاطر خیلی ذوق زده نشدم. با وجود اینکه معمولن در جلسات اول خیلی بحث رو به عقاید نمی کشونم و این مسائل رو برای جلسه دوم می ذارم، این بار تصمیم گرفتم این مسئله که به نظرم مهمترین مسئله هم هست رو در همین جلسه اول مطرح کنم. جوونا رفتن که با هم صحبتاشون رو بکنن!\nبعد از اینکه یه کم من از خودم و کارم و هدفم از زندگی و ازدواج گفتم (بهتره یه رزومه درست کنم جلسه اول بدم دست دختر!) ازش خیلی صریح پرسیدم مذهب چقدر تو زندگیش نقش داره؟ یه کم جا خورد و گفت درست متوجه منظورم نمی شه. ازش پرسیدم شما حجابتون همیشه در همین سطحه؟ گفت معمولن عرف محلی که توش حاظر باشم رو رعایت می کنم. پرسیدم یعنی اگه مثلا برای مسافرت برید خارج بدون حجاب می گردید؟ یه کم من من کرد که پریدم وسط حرفش و گفتم راحت باشید و نظرتون رو صریح بهم بگید. گفت بله بدون حجاب می گردم. پرسیدم اهل نماز و روزه و قرآن هستید؟ گفت نه خیلی! گفتم نه خیلی یعنی چی؟ گفت مثلن تو ماه رمضون وقتی افطار دعوت باشیم روزه می گیرم. نماز و قرآن هم اگه دلم گرفته باشه یا مشکلی داشته باشم. با همین سوال و جوابها فهمیدم جزو دسته مومن غیرمذهبیه که بخش بزرگی از جامعه امروز ایران رو تشکیل می دن. کسانی که هیچ کدوم از مصادیق مذهب رو رعایت نمی کنن و فقط ته دلشون یه اعتقادی دارن. \nشروع کردم و در مورد عقاید خودم به صورت مفصل براش توضیح دادم. گفتم من هم نماز نمی خونم حتی اگه مشکلی برام پیش بیاد یا دلم بگیره. چون اصلن به مذهب و المانهاش اعتقادی ندارم. قرآن میخونم ولی نه به عنوان یه فریضه مذهبی. بلکه می خوام بیشتر از کتابی که بیش از یک میلیارد انسان روی زمین اون رو مقدس و کلام خدا می دونن سر در بیارم. روزه نمی گیرم ولی هیچ وقت جلوی کسانی که روزه دار هستن روزه خواری نمی کنم مثل شما که در جمع های خانوادگی با افراد مذهبی حجابتون رو رعایت می کنین. بهش گفتم خط قرمزهای من رو مذهب تعیین نکرده بلکه خودم اون ها رو برای خودم ترسیم کردم... تغییر حالت چهره ش مشهود بود. گفت فکر نمی کنه مناسب همدیگه باشیم. گفت ترجیح می ده همسرش مذهبی باشه و حتی بهش گیر بده که محجبه بشه تا اینکه با کسی ازدواج کنه المانهای مذهبی رو نه از سر تنبلی بلکه به خاطر اعتقاد نداشتن بهشون رعایت نمی کنه. حرف دیگه ای باقی نمونده بود. تو راه خونه همش با خودم فکر می کردم اصلن این قضیه ازدواج من سرانجامی داره؟\n\n\n\n۹۴/۰۳/۲۷\n\n\n\n\n۰\n\n\n\n\n\n۰\n\n\n\n\n\nآق رضا\n\n\n\n\n\n\n\n"}