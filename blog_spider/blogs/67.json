{"type": "blog", "blog_name": "ن والقلم و ما یسطرون", "blog_url": "http://noon-ghalam.blog.ir/", "post_url_1": "http://noon-ghalam.blog.ir/1396/11/08", "post_title_1": "خودت رو خسته نکن", "post_content_1": "هنر اینه که کسانی که دین گریز شدن یا دین گریز هستن رو جذب دین کنیم والا اینکه چهارتا بچه مذهبی دورمون جمع بشن که هنر نیست؟\nچقدر این حرف اشتباه و به معنای دقیق و علمی اش \"شیطانی\" هست\n\n\nبیش از اونکه در کره زمین دین گریز وجود داشته باشه جانهای مستعد پذیرش حقیقت و دین وجود داره که محروم هستن از حقیقت...\n\n\nهنر اینه که اون جانهای مستعد که سخن حق به هر دلیلی بهشون نرسیده و بسیار هم زیاد هستن رو جذب کنیم اگر جانهای مستعد رو جذب کردیم دین گریز ها یا از بچه ننه بودنشون خجالت میکشن و عینک تکبر رو میذارن کنار و دنبال حقیقت میگردن یا قساوتشون از فرط حسادت بیشتر میشه و عینک تکبر رو کنار نمیذارن و یک منافق درست و حسابی میشن... خلاصه از معلق بودن خارج میشن... هدف هم همینه...\n\nاصلا جانی که شیفته حقیقت باشه صاحبش رو میشناسه به یه تلگر بند هست برای رفتن به سمت حق...\nو جانی که با حقیقت سنخیت نداشته باشه با هزاران دلیل و استدلال ممکنه مغلوب بشه اما در اولین فرصت عین کشِ کشیده شده در میره به سمت باطل... \n\nاز ما گفتن...\n\n\n", "post_url_2": "http://noon-ghalam.blog.ir/1396/11/07", "post_title_2": "از ماست که بر ماست", "post_content_2": "توی کتاب خاطراتش نوشته بود:\nبرای عملیات شناسایی من و دو نفر از بچه های اطلاعات عملیات، شبانه رفته بودیم داخل خاک عراق و بعد از کسب اطلاعات از همون مسیری که رفتیم برگشتیم...\nدر نیمه راه ناگهان یکی از بچه ها گفت:\" تکون نخورید وسط میدون مین هستیم\"\nنویسنده خاطره میگفت: من پایی که بلند کرده بودم برای قدم برداشتن، روی زمین نذاشتم و همون بالا نگه داشتم ، نگاه به زیر پام انداختم دیدم دقیقا داشتم پام رو روی مین میذاشتم... بعد از اون اون دوستمون که کار تخریب هم انجام میداد از جلو می رفت و مسیر رو پاکسازی میکررد و ما هم میرفتیم...\nنوشته بود: عجیب بود که کل مسیر رفت از وسط این میدون مین رد شدیم با اینکه غافل بودیم حتی روی یک مین هم لگد نکردیم... در مسیر برگشت هم تا قبل از اینکه دوستمون متوجه بشه تا اواسط میدون مین اومده بودیم... باز مینی منفجر نشد... به محض اینکه هشیار شدیم دیدم که همون قدمی که برداشتم اگه پایین بذارم انفجار رخ میده...\n\nاین داستان رو چند سال پیش خوندم اما هنوز در من اثر داره... و کلی درس برای من داشت و داره که فقط یکیش رو میگم\nهشیاران عالم همچین دردی میکشن... هشیاری، حضور میاره... درد معنوی میاره...\nواقع اینه که ما هر روز از وسط میدون مین دنیا در حال عبور هستیم با این غفلت ما اگر هنوز بقا داریم یقینا دست غیبی در کار هست...\nشبی با ماشین از محل کار می اومدم... در بین مسیر ناگهان شغالی از وسط بلوار پرید توی خیابون که بره اونور خط...ناگهان با سرعت و قدرت زدم روی ترمز و شغال با فاصله میلی متری از زیر چرخهای ماشین فرار کرد و جان سالم بدر برد...\nاون شغال شاید نفهمید از چه خطری نجات پیدا کرد... چون درکی از مرگ نداره... اما من که میفهمیدم این شغال از چه خطری نجات پیدا کرد حالم منقلب شد و وقتی فکر میکردم اگه صدم ثانیه دیرتر زده بودم روی ترمز الان اون شغال له شده بود حالم بد میشد...\n\nبه همکارم که کنارم نشسته بود گفتم:\nمیبینی خیلی از ماها توی خیلی از مسائل مثل این شغال هستیم... اونقدر زمخت هستیم که نمیفهمیم اولیای خدا چه جانی به لب میارن تا ما رو از مهلکه نجات بدن... گاهی از هزاران بلایی که توسط اعمالمون در معرضش هستیم یکی رو میذارن به ما اصابت کنه تا هشیار بشیم... اما باز یقه دیگران رو میگیریم که مقصر کی بود؟...\n\n\nدیروز سخنرانی این مرد مقتدر و شجاع، آقای صدیقی رو گوش میدادم\nبه مردم التماس میکرد:\nاگر بارندگی کم شده... اگر بیکاری زیاد شده... اگر فقر زیاد شده... اگر طلاق زیاد شده... بله،  دولت هم مقصر هست، مسئولین هم مقصر هستن... اما مبادا فقط مسئولین رو مقصر بدونیم... گناهان ما موجب میشه همچین مسئولینی بر ما مسلط بشن... معصیت نکنیم...\n\nکاش اینقدر زمخت نبودیم و میفهمیدیم این مرد الهی چرا اینگونه به مردم التماس میکرد...\nکجا رو میدید...\n\nکاش اینقدر زمخت نبودم... خدایا منو از شر خودم نجات بده و به خیر خودم برسون...\nالهی همه از خودشون خیر ببینن...\n", "post_url_3": "http://noon-ghalam.blog.ir/1396/11/03", "post_title_3": "قائم مقام", "post_content_3": "تا یه مدتی در مطالبم کلمه \" به وقتش\" یک کلیدواژه معنادار و هشدار دهنده بود... توصیه میکنم اگه نخوندید روی \"به وقتش\" کلیک کنید و بخونید\nوقتی مستند \"قائم مقام\" رو دیدم هی این کلید واژه در ذهنم تداعی میشد \"به وقتش\"\n\nوقت آقای منتظری فرا رسیده بود... خیلی دنبال دلیل گشتم که کدوم رذیله در آقای منتظری ایشون رو از قائم مقامی رهبری ایران به یک ضد ولایت و امید منافقین تبدیل کرد...\nیک دلیلش رو امام در نامه شان فرمودن و دلیل دیگر رو هم آقای ناطق نوری بیان کردن...\nامام فرمودن منتظری : \"ساده لوح\" بود\nآقای ناطق نوری میگفتن وقتی برای جریان قتلهای سید مهدی هاشمی به همراه آقای جوادی آملی و شخصی دیگه رفتیم به بیت آقای منتظری و مستندات رو بیان کردیم من به آقای منتظری گفتم:\nشما با وجود این همه دلایل واضح چرا همچنان دفاع میکنید از سید مهدی... از شما خیلی عجیبه!!!!\nمنتظری پاسخ داد : \" من در خانه تحت فشارم\"\nیعنی آقای منتظری اقتدار شخصیتی نداشت... اگر اقتداری بود به واسطه نزدیکی به امام و در همراهی با جریان انقلاب بوده ... از درون این ویژگی رو نداشت...\n\nیقین داشته باشید این عدم اقتدار درونی در طول عمرش بارها و بارها براش نمود پیدا کرد... یقین داشته باشید...\nاما بهش نپرداخت... اصلاحش نکرد... نمیشه حجت بهش تموم نشده باشه و یکباره در جایگاه قائم مقامی قرار گرفته باشه...\nیقین داشته باشید حجت بر او تمام شده بود اما تن به تهذیب نفس نداد... با رذیله اش مواجه نشد...\nشاید میدونست باید حلش بکنه اما اهل تسویف بود... همون چیزی که خاطره اش بدترین عذاب رو برای جهنمی ها در پی داره...\n\nپ.ن1\nبا ولایت بودن سرائر وجودی انسان رو بروز میده... \nهم آقای منتظری با امام (ولی خدا) بود و هم آقای خامنه ای\nاین همراهی از یکی منافق و ضد ولایت ساخت و از دیگری ولی خدا...\nاین خاصیت با ولایت بودنه... درونت رو میریزه بیرون...\nقیامتی برپا میکنه برات...\nپ.ن2\nهمه ما منتظریم... \nیکی از معانی انتظار همینه... امام زمان ظهور هم بفرمایند انتظار ما به پایان نمیرسه... ما منتظریم تا در همراهی امام و اولیای الهی قیامت درونمان برپا شود... استعدادهای الهی مومنین فقط در همراهی اولیای الهی قیام خواهد کرد... این یک اصل هست... ما منتظر قیام هستیم... فتدبر\nمنافق هم منتظر باشه... اون هم برملا خواهد شد... رذایل اون هم قیام خواهد کرد...\n\nپ.ن3\nجالبه قریب به اتفاق سیاسیون و مسئولین رده بالا پذیرفته بودن قائم مقامی ایشون رو طوری که آقای ری شهری (وزیر وقت اطلاعات) میگفت من در بررسی پرونده ایشون کاملا تنها بودم و فقط امام پشتیبانم بود و کمک به امام در برملا کردن عدم کفایت منتظری برای رهبری بسیار کار دشواری بود در اون زمان....\nچه خون دلی میخوردن امام... و همچنین امروز مقام معظم رهبری...\n", "post_url_4": "http://noon-ghalam.blog.ir/1396/10/27", "post_title_4": "مراقب باشیم", "post_content_4": "یکی از چیزهایی که باید خیلی هوشیار باشیم همنشین و هم صحبت هستلازم نیست حتما حرفهای بدی بزنه یا سخن معصیت بگه....\nگاهی بعضی از افراد سخن بدی نمیگن اما اهم و مهم رو تشخیص نمیدن... در مصاحبت با اونها هم باید هوشیار بود...\nیا افرادی هستن که برخی بدی ها رو بیش از حد بزرگ جلوه میدن یا برخی خوبی ها رو کوچک میبینن و یا بالعکس... استمرار همنشینی با اینها نفس رو از اعتدال خارج میکنه\n\nدر مصاحبت با افرادی که اغلب عادت دارن هر سخن رفیعی رو به قامت کوتاه خودشون تنزل بدن محتاط باشیم...\nدر مصاحبت با انسانهایی که بین جزء نگری و کل نگری در نگاهشون اعتدال وجود نداره محتاط باشیم... البته اغلب اینطوره که افراد نگاه جزء نگرشون غلبه داره...\nاین افراد کثیر الشک هستن... دیر اعتماد میکنن... انعطاف پایینی در نگرششون دارن... زود ناراحت میشن و کینه به دل میگیرن... اغلب نیمه خالی لیوان رو می بینن...\nمراقب مصاحبت با افراد کم همت و توسو که ترس خودشون رو با هزاران قدرت منطق و شبه عقلانی توجیه میکنن باشیم...\n\nخیلی مصاحبت با این افراد موجب شکل گیری نفس ما میشه... \nنفس انسان خیلی لطیف هست... زود اثر می پذیره...\n\nچقدر خوبه کسانی رو در اطرافمون داشته باشیم که از اعتدال خوبی برخوردار باشن و اهل مراقبه و محاسبه نفس باشن و هر از گاهی جانمان رو مهمان کلام و نگاه و نَفَس اونها کنیم...\nولو در مجازآباد به خواندن جمله ای از اهل حق...\n\n\n\nالبته این مجاز آباد برای کسانی که نمی تونن حد اعتدال رو در استفاده رعایت کنن چیزی جز شرحه شرحه کردن نفس و پراکندگی و تشویش قوه وهم و خیال و دفن کردن قوه عاقله در زیر گِل وهم و خیال عاید دیگری نداره\n", "post_url_5": "http://noon-ghalam.blog.ir/1396/10/21", "post_title_5": "استاد پناهیان", "post_content_5": "راستش حدود یک سالی میشه که سخنرانی های استاد پناهیان رو دنبال میکنم قبلش هم گوش میدادم اما خیلی به ندرت...یه مسئله در مورد ایشون خیلی برام سواله\nالبته خود ایشون نه... نگاه دیگران نسبت به ایشون:\nکم ندیدم در بین دوستان (مجازی و حقیقی) ولایی که ایشون رو قبول دارن اما انگار همیشه یه تردید و احتیاط معناداری نسبت به ایشون دارن...\nمثلا شبیه این حالت هستن: بله... بله.... ایشون خیلی خوبن اما خب.... فلانی هم سخنران باسوادی هست ، سخنرانی های اون رو هم گوش بده...\n\nهیچ وقت نفهمیدم نقدشون به آقای پناهیان چیه؟!!!... کسی نمیدونه؟\nتوصیه میکنم تاریخ تحلیلی اسلامشون رو دنبال کنید... بسیار مفید یافتمش... و بصیرت افزا...\nمدتهاست گوشش میدم... خدا خیرشون بده\n", "post_full_content_1": "\nخودت رو خسته نکن\nيكشنبه, ۸ بهمن ۱۳۹۶، ۱۲:۱۲ ب.ظ\n\n\nهنر اینه که کسانی که دین گریز شدن یا دین گریز هستن رو جذب دین کنیم والا اینکه چهارتا بچه مذهبی دورمون جمع بشن که هنر نیست؟\nچقدر این حرف اشتباه و به معنای دقیق و علمی اش \"شیطانی\" هست\n\n\nبیش از اونکه در کره زمین دین گریز وجود داشته باشه جانهای مستعد پذیرش حقیقت و دین وجود داره که محروم هستن از حقیقت...\n\n\nهنر اینه که اون جانهای مستعد که سخن حق به هر دلیلی بهشون نرسیده و بسیار هم زیاد هستن رو جذب کنیم اگر جانهای مستعد رو جذب کردیم دین گریز ها یا از بچه ننه بودنشون خجالت میکشن و عینک تکبر رو میذارن کنار و دنبال حقیقت میگردن یا قساوتشون از فرط حسادت بیشتر میشه و عینک تکبر رو کنار نمیذارن و یک منافق درست و حسابی میشن... خلاصه از معلق بودن خارج میشن... هدف هم همینه...\n\nاصلا جانی که شیفته حقیقت باشه صاحبش رو میشناسه به یه تلگر بند هست برای رفتن به سمت حق...\nو جانی که با حقیقت سنخیت نداشته باشه با هزاران دلیل و استدلال ممکنه مغلوب بشه اما در اولین فرصت عین کشِ کشیده شده در میره به سمت باطل... \n\nاز ما گفتن...\n\n\n\n\n\n\n\n\n۹۶/۱۱/۰۸\n۳۶ نمایش\n\n\n\n\nن. .ا\n\n\n\n\n\n\n\n\n", "post_full_content_5": "\nاستاد پناهیان\nپنجشنبه, ۲۱ دی ۱۳۹۶، ۱۱:۳۹ ق.ظ\n\n\nراستش حدود یک سالی میشه که سخنرانی های استاد پناهیان رو دنبال میکنم قبلش هم گوش میدادم اما خیلی به ندرت...یه مسئله در مورد ایشون خیلی برام سواله\nالبته خود ایشون نه... نگاه دیگران نسبت به ایشون:\nکم ندیدم در بین دوستان (مجازی و حقیقی) ولایی که ایشون رو قبول دارن اما انگار همیشه یه تردید و احتیاط معناداری نسبت به ایشون دارن...\nمثلا شبیه این حالت هستن: بله... بله.... ایشون خیلی خوبن اما خب.... فلانی هم سخنران باسوادی هست ، سخنرانی های اون رو هم گوش بده...\n\nهیچ وقت نفهمیدم نقدشون به آقای پناهیان چیه؟!!!... کسی نمیدونه؟\nتوصیه میکنم تاریخ تحلیلی اسلامشون رو دنبال کنید... بسیار مفید یافتمش... و بصیرت افزا...\nمدتهاست گوشش میدم... خدا خیرشون بده\n\n\n\n\n\n\n۹۶/۱۰/۲۱\n۳۳۷ نمایش\n\n\n\n\nن. .ا\n\n\n\n\n\n\n\n\n", "post_full_content_3": "\nقائم مقام\nسه شنبه, ۳ بهمن ۱۳۹۶، ۱۱:۴۴ ق.ظ\n\n\nتا یه مدتی در مطالبم کلمه \" به وقتش\" یک کلیدواژه معنادار و هشدار دهنده بود... توصیه میکنم اگه نخوندید روی \"به وقتش\" کلیک کنید و بخونید\nوقتی مستند \"قائم مقام\" رو دیدم هی این کلید واژه در ذهنم تداعی میشد \"به وقتش\"\n\nوقت آقای منتظری فرا رسیده بود... خیلی دنبال دلیل گشتم که کدوم رذیله در آقای منتظری ایشون رو از قائم مقامی رهبری ایران به یک ضد ولایت و امید منافقین تبدیل کرد...\nیک دلیلش رو امام در نامه شان فرمودن و دلیل دیگر رو هم آقای ناطق نوری بیان کردن...\nامام فرمودن منتظری : \"ساده لوح\" بود\nآقای ناطق نوری میگفتن وقتی برای جریان قتلهای سید مهدی هاشمی به همراه آقای جوادی آملی و شخصی دیگه رفتیم به بیت آقای منتظری و مستندات رو بیان کردیم من به آقای منتظری گفتم:\nشما با وجود این همه دلایل واضح چرا همچنان دفاع میکنید از سید مهدی... از شما خیلی عجیبه!!!!\nمنتظری پاسخ داد : \" من در خانه تحت فشارم\"\nیعنی آقای منتظری اقتدار شخصیتی نداشت... اگر اقتداری بود به واسطه نزدیکی به امام و در همراهی با جریان انقلاب بوده ... از درون این ویژگی رو نداشت...\n\nیقین داشته باشید این عدم اقتدار درونی در طول عمرش بارها و بارها براش نمود پیدا کرد... یقین داشته باشید...\nاما بهش نپرداخت... اصلاحش نکرد... نمیشه حجت بهش تموم نشده باشه و یکباره در جایگاه قائم مقامی قرار گرفته باشه...\nیقین داشته باشید حجت بر او تمام شده بود اما تن به تهذیب نفس نداد... با رذیله اش مواجه نشد...\nشاید میدونست باید حلش بکنه اما اهل تسویف بود... همون چیزی که خاطره اش بدترین عذاب رو برای جهنمی ها در پی داره...\n\nپ.ن1\nبا ولایت بودن سرائر وجودی انسان رو بروز میده... \nهم آقای منتظری با امام (ولی خدا) بود و هم آقای خامنه ای\nاین همراهی از یکی منافق و ضد ولایت ساخت و از دیگری ولی خدا...\nاین خاصیت با ولایت بودنه... درونت رو میریزه بیرون...\nقیامتی برپا میکنه برات...\nپ.ن2\nهمه ما منتظریم... \nیکی از معانی انتظار همینه... امام زمان ظهور هم بفرمایند انتظار ما به پایان نمیرسه... ما منتظریم تا در همراهی امام و اولیای الهی قیامت درونمان برپا شود... استعدادهای الهی مومنین فقط در همراهی اولیای الهی قیام خواهد کرد... این یک اصل هست... ما منتظر قیام هستیم... فتدبر\nمنافق هم منتظر باشه... اون هم برملا خواهد شد... رذایل اون هم قیام خواهد کرد...\n\nپ.ن3\nجالبه قریب به اتفاق سیاسیون و مسئولین رده بالا پذیرفته بودن قائم مقامی ایشون رو طوری که آقای ری شهری (وزیر وقت اطلاعات) میگفت من در بررسی پرونده ایشون کاملا تنها بودم و فقط امام پشتیبانم بود و کمک به امام در برملا کردن عدم کفایت منتظری برای رهبری بسیار کار دشواری بود در اون زمان....\nچه خون دلی میخوردن امام... و همچنین امروز مقام معظم رهبری...\n\n\n\n\n\n\n۹۶/۱۱/۰۳\n۱۳۷ نمایش\n\n\n\n\nن. .ا\n\n\n\n\n\n\n\n\n", "post_full_content_2": "\nاز ماست که بر ماست\nشنبه, ۷ بهمن ۱۳۹۶، ۱۰:۴۷ ق.ظ\n\n\nتوی کتاب خاطراتش نوشته بود:\nبرای عملیات شناسایی من و دو نفر از بچه های اطلاعات عملیات، شبانه رفته بودیم داخل خاک عراق و بعد از کسب اطلاعات از همون مسیری که رفتیم برگشتیم...\nدر نیمه راه ناگهان یکی از بچه ها گفت:\" تکون نخورید وسط میدون مین هستیم\"\nنویسنده خاطره میگفت: من پایی که بلند کرده بودم برای قدم برداشتن، روی زمین نذاشتم و همون بالا نگه داشتم ، نگاه به زیر پام انداختم دیدم دقیقا داشتم پام رو روی مین میذاشتم... بعد از اون اون دوستمون که کار تخریب هم انجام میداد از جلو می رفت و مسیر رو پاکسازی میکررد و ما هم میرفتیم...\nنوشته بود: عجیب بود که کل مسیر رفت از وسط این میدون مین رد شدیم با اینکه غافل بودیم حتی روی یک مین هم لگد نکردیم... در مسیر برگشت هم تا قبل از اینکه دوستمون متوجه بشه تا اواسط میدون مین اومده بودیم... باز مینی منفجر نشد... به محض اینکه هشیار شدیم دیدم که همون قدمی که برداشتم اگه پایین بذارم انفجار رخ میده...\n\nاین داستان رو چند سال پیش خوندم اما هنوز در من اثر داره... و کلی درس برای من داشت و داره که فقط یکیش رو میگم\nهشیاران عالم همچین دردی میکشن... هشیاری، حضور میاره... درد معنوی میاره...\nواقع اینه که ما هر روز از وسط میدون مین دنیا در حال عبور هستیم با این غفلت ما اگر هنوز بقا داریم یقینا دست غیبی در کار هست...\nشبی با ماشین از محل کار می اومدم... در بین مسیر ناگهان شغالی از وسط بلوار پرید توی خیابون که بره اونور خط...ناگهان با سرعت و قدرت زدم روی ترمز و شغال با فاصله میلی متری از زیر چرخهای ماشین فرار کرد و جان سالم بدر برد...\nاون شغال شاید نفهمید از چه خطری نجات پیدا کرد... چون درکی از مرگ نداره... اما من که میفهمیدم این شغال از چه خطری نجات پیدا کرد حالم منقلب شد و وقتی فکر میکردم اگه صدم ثانیه دیرتر زده بودم روی ترمز الان اون شغال له شده بود حالم بد میشد...\n\nبه همکارم که کنارم نشسته بود گفتم:\nمیبینی خیلی از ماها توی خیلی از مسائل مثل این شغال هستیم... اونقدر زمخت هستیم که نمیفهمیم اولیای خدا چه جانی به لب میارن تا ما رو از مهلکه نجات بدن... گاهی از هزاران بلایی که توسط اعمالمون در معرضش هستیم یکی رو میذارن به ما اصابت کنه تا هشیار بشیم... اما باز یقه دیگران رو میگیریم که مقصر کی بود؟...\n\n\nدیروز سخنرانی این مرد مقتدر و شجاع، آقای صدیقی رو گوش میدادم\nبه مردم التماس میکرد:\nاگر بارندگی کم شده... اگر بیکاری زیاد شده... اگر فقر زیاد شده... اگر طلاق زیاد شده... بله،  دولت هم مقصر هست، مسئولین هم مقصر هستن... اما مبادا فقط مسئولین رو مقصر بدونیم... گناهان ما موجب میشه همچین مسئولینی بر ما مسلط بشن... معصیت نکنیم...\n\nکاش اینقدر زمخت نبودیم و میفهمیدیم این مرد الهی چرا اینگونه به مردم التماس میکرد...\nکجا رو میدید...\n\nکاش اینقدر زمخت نبودم... خدایا منو از شر خودم نجات بده و به خیر خودم برسون...\nالهی همه از خودشون خیر ببینن...\n\n\n\n\n\n\n۹۶/۱۱/۰۷\n۹۰ نمایش\n\n\n\n\nن. .ا\n\n\n\n\n\n\n\n\n", "post_full_content_4": "\nمراقب باشیم\nچهارشنبه, ۲۷ دی ۱۳۹۶، ۰۳:۰۰ ب.ظ\n\n\nیکی از چیزهایی که باید خیلی هوشیار باشیم همنشین و هم صحبت هستلازم نیست حتما حرفهای بدی بزنه یا سخن معصیت بگه....\nگاهی بعضی از افراد سخن بدی نمیگن اما اهم و مهم رو تشخیص نمیدن... در مصاحبت با اونها هم باید هوشیار بود...\nیا افرادی هستن که برخی بدی ها رو بیش از حد بزرگ جلوه میدن یا برخی خوبی ها رو کوچک میبینن و یا بالعکس... استمرار همنشینی با اینها نفس رو از اعتدال خارج میکنه\n\nدر مصاحبت با افرادی که اغلب عادت دارن هر سخن رفیعی رو به قامت کوتاه خودشون تنزل بدن محتاط باشیم...\nدر مصاحبت با انسانهایی که بین جزء نگری و کل نگری در نگاهشون اعتدال وجود نداره محتاط باشیم... البته اغلب اینطوره که افراد نگاه جزء نگرشون غلبه داره...\nاین افراد کثیر الشک هستن... دیر اعتماد میکنن... انعطاف پایینی در نگرششون دارن... زود ناراحت میشن و کینه به دل میگیرن... اغلب نیمه خالی لیوان رو می بینن...\nمراقب مصاحبت با افراد کم همت و توسو که ترس خودشون رو با هزاران قدرت منطق و شبه عقلانی توجیه میکنن باشیم...\n\nخیلی مصاحبت با این افراد موجب شکل گیری نفس ما میشه... \nنفس انسان خیلی لطیف هست... زود اثر می پذیره...\n\nچقدر خوبه کسانی رو در اطرافمون داشته باشیم که از اعتدال خوبی برخوردار باشن و اهل مراقبه و محاسبه نفس باشن و هر از گاهی جانمان رو مهمان کلام و نگاه و نَفَس اونها کنیم...\nولو در مجازآباد به خواندن جمله ای از اهل حق...\n\n\n\nالبته این مجاز آباد برای کسانی که نمی تونن حد اعتدال رو در استفاده رعایت کنن چیزی جز شرحه شرحه کردن نفس و پراکندگی و تشویش قوه وهم و خیال و دفن کردن قوه عاقله در زیر گِل وهم و خیال عاید دیگری نداره\n\n\n\n\n\n\n۹۶/۱۰/۲۷\n۲۰۳ نمایش\n\n\n\n\nن. .ا\n\n\n\n\n\n\n\n\n"}