{"type": "blog", "blog_name": "به وقت اردیبهشت", "blog_url": "http://dastkhatedel.blog.ir/", "post_url_1": "http://dastkhatedel.blog.ir/1395/08/17/%D8%A8%D9%87%D8%A7%D8%B1-%D8%B2%D9%86%D8%AF%DA%AF%DB%8C-3", "post_title_1": "بهار زندگی (3)", "post_content_1": "نگار دیگری شده ام \n\nدوست دارم بیشتر زندگی کنم! ثانیه به ثانیه دوستت بدارم و نفس به نفس صدایت کنم! چگونه می توانم هرروز صبح پیچک های سبز دلبرانه را ببینم و یادت نکنم\nچقدر دلم زندگی می خواهد ... به اندازه ی سبزی تمام پیچک ها ...\n\nکلاس  تمام شد و هنوز تنها یک سطر می بینم ... مهناز صدایم می کند.... دم ظهر شده چقد دلم ضعف می رود حیاط دانشگاه آبیاری شده و چقد خنکای نسیم می چسبد صدای اذان نمی آید ... ساعتم را نگاه می کنم زودتر دوست دارم برسم به ظهر .... دلم حرف می خواهد \nچه زیبا همه حرفای بنده ات را در سوره حمد گذاشتی \n\nدلم آیه آیه حمد می خواهد \n\nایاک نعبد و ایاک نستعین\n\nالرحمن الرحیم \n\nچقد دوستت دارم! \n\nبه مسجد می روم دم اذان است و آرام بقیه جمع میشوند و من باز هم نگاه می کنم تا اشتباه نخوانم \n\nتمام حرف هایم ساده است تو ساده اش کردی .... امام جماعت الله اکبر می گوید و من می خوانمت این بار با تمام قلبم : بسم الله الرحمن الرحیم \n\nچقدر دلنشین است صدایت می کنم ... مثل فقیری در چاه  گمگشته ای در بیایان ... قنوت می گویم : دست هایم به سمتت است چه بگویم \n\nآرام ازت می خواهم حسنه و چقدر خوب است از تو می خواهم ... خواستنی دلنشین \n\nمی افتم در برابرت ... و خاک همنشینم است سبحان ربی العلی و بحمده \n\nچقدر دیر دیدم زیباترین نوع صدا کردنت را \n\n... \n\nتمام می شود نمازو نسبیح فیروزه ای را می گیرم اول سلام می دهم به پیامبرت \n\nمهربانی اش را دوست دارم شبیه پدر است برای امت ... برای من ! \nو بعد  اجازه می خواهم تو را بخوانم سه شنبه است ... سه شنبه ها دوبرابر دوستت دارم : یا ارحم الراحمین \n\nو دلم دیوانه وار تکرار می خواهد گفته ای 100 بار اما به گمانم 200 بار گفتم ... باز هم بگویم \n\nیا ارحم الراحمین و چقدر دلم تکرار می خواهد ....\n\nادامه دارد ...", "post_url_2": "http://dastkhatedel.blog.ir/1395/06/31/%D8%A8%D9%87%D8%A7%D8%B1-%D8%B2%D9%86%D8%AF%DA%AF%DB%8C-2", "post_title_2": "بهار زندگی (2)", "post_content_2": "نگاه می کنم به صفحه های سفید دفترم به جز عشق نامی برای تو نیست شاید عاشق شده ام عاشق  چی؟ عاشق کی؟کسی را ندیده ام هیچ وقت نگاهم جایی درگیر نشده حرفی نزدم پس چطور عاشق شدم؟شاید روزی باران باریده و من تنها زیر باران ماندم و خیس شده ام و حس کردم طعم محبتت را شاید روزی نرگس های کوچک را بی هوا بوییده ام و آن روز حس کردم طعم زیباییت را شاید روزی از پنجره باریکه ی نوری بر صورتم تابیده و در خواب لبخند زدم و حس کردم نورت را شاید ... شاید شاید لحطه ای ترسیده ام و حس کردم امنیتت را نمی دانم حرف های استاد برایم گیج است تنها جمله ی اول تنها کلمه ی \"عشق\" و کلمه \"تو\" را می بینم تنها می خواهم با تو باشم خلوتی به بلندای روزهای از دست رفته ی گذشته می خواهم جای دنجی برای صدا کردنت بلند و عمیق از عمق قلبم \"نگار\" دیگری شده ام می دانم ...روز های دیگری را می خواهم شاید همین فردا روزهایی که از دم آفتاب تو را ببینم روزهایی که تا سحر بیدار باشم روزهای دیگری را می خواهم روزهایی که بی دغدغه کنارت باشم کنارم باشی دلم می ریزد نگار دیگری شده ام شبیه که ؟ادامه دارد...", "post_url_3": "http://dastkhatedel.blog.ir/1395/06/01/%D8%A8%D9%87%D8%A7%D8%B1-%D8%B2%D9%86%D8%AF%DA%AF%DB%8C", "post_title_3": "بهار زندگی", "post_content_3": "از پنجره ی کوچک اتاقم به بیرون نگاه کردم  عطر شمعدونی ها باز هم یادم می آورد زندگی را چقدر نزدیک است به تسبیح فیروزه ایه مادربزرگ تاز مانی که در دستانش می چرخد و ذکر هوالودود می خواند ادامه دارد و دورانی می چرخد ... اصلا تمام دنیا دور نخ ابریشمیه تسبیح مادربزرگ می چرخد  چقدر کم دارد هوا لبخند هایش را وقتی خواب است و اتاق نفس گیر میشود چقدر به دنبال زندگی گشتم و در آخر در این اتاق کوچک تو درتو یافتمش کنار قوریه گل قرمز ... کنار عطر چای تازه دم کنار زعفران دم کشیده ی برنج کنار همین آیه هایی که صبح ها صدایش از تلویزیون قدیمی می آید 23 سالم شده و هنوز کودکی را دوست دارم \nادامه مطلب", "post_url_4": "http://dastkhatedel.blog.ir/1394/07/22/%D8%AF%D8%A7%D9%86%D9%87-%D8%AF%D8%A7%D9%86%D9%87-%D8%B9%D8%B4%D9%82-%D9%85%DB%8C-%D8%A8%D8%A7%D8%B1%D8%AF-%D8%A7%D8%B2-%DA%86%D8%B4%D9%85-%D9%87%D8%A7%DB%8C%D8%AA", "post_title_4": "دانه دانه عشق می بارد از چشم هایت", "post_content_4": "دانه دانه \nعشق می بارد از چشم هایت \nو هرچه می گریی باز هم دلت عشق دارد... چشم هایت عشق دارد... تمام وجودت عشق دارد \nآنقدر که تمام نمی شود ...\nهیچ گاه تمام نمی شود... \nتو مظهر همان عشقی که پایان نداری... \nاز ازل از آغاز عشق تو بوده و وقتی به دنیا آمدی این عشق عظیم در قلبت جا شد آنقدر قلب تو را خدا بزرگ آفرید \nتا این همه عشق درونش جای گیرد ... با بزرگ شدنت با بوسه های شیرین پیامبر...این عشق بزرگ شد و جان گرفت \nو آن روز که غوغا کردی در عالم ... این عشق شکوفا شد ...شعله ور شد و به همه جا پاشید ... وحالا ذره ای از زمین یا فضا را \nنمی توانم بیابم که در آن عشق تو نباشد ... تو عاشق خدا بودی و خدا آیه آیه برایت بشارت می دهد و تمام جهان را به یادت عاشق می کند \nو بهشت را دور تو می سازد و تو دانه دانه عشق می بارد از چشم هایت و هرچه می گریی باز هم دلت عشق دارد چشم هایت عشق دارد \nتمام وجودت عشق دارد ... عشق به خدای یگانه ... عشق به یگانه معبود ... به یگانه معشوق عالم...\n\nپ.ن : فرارسیدن ماه محرم را تسلیت می گویم . التماس دعا  ", "post_url_5": "http://dastkhatedel.blog.ir/1394/07/16/%D8%AF%D9%86%DB%8C%D8%A7-%D8%A8%D9%87-%D8%AA%D9%88-%D8%AF%D9%84%D8%A8%D8%B3%D8%AA%D9%87-%D8%A7%D8%B3%D8%AA", "post_title_5": "دنیا به تو دلبسته است ...", "post_content_5": "عطر سوره ی مریم دارد نگاه پاک تو وقتی به زمین نگاه میکنی گل می شکفد و وقتی آسمان را نگاه میکنی فرشتگان هول می کنند و برایت وان یکاد می خوانند و خداوند لبخند میزند به تو عطر سوره ی نور دارد دست هایت وقتی چادرت را محکم می گیری و فرشته ها دست هایت را می بوسند عطر سوره ی یس دارد چهره ات و من می دانم تو عاشق سوره ی نوری از چشمانت این را فهمیدم که آیه آیه ی نور بود و در هر نفست عطر خوش پاکی می پیچد در خیابان عطر قرآن می پیچد  در کوچه و من فهمیده ام باز هم از این مسیر رد شده ای در میان همهمه ی این شهر تو شبیه گلبرگ یاسمنی هستی که واژه به واژه عشق را ادا می کنی همینگونه بمان این کوچه و این شهر و این دنیا به عطر پاکی تو دلبسته اند و خدا هرروز که از خانه بیرون میروی نگاهت می کند و لبخند میزند و فرشتگان برایت وان یکاد می خوانند ...وگل ها به تو حسادت می کنند ... چون تو  گل سرسبد خدایی ...همینگونه بمان زمین با این همه بزرگی اش به گوشه ی چادر تو آویزان شده تا نیوفتد ...", "post_full_content_2": "\n\nنگاه می کنم به صفحه های سفید دفترم به جز عشق نامی برای تو نیست شاید عاشق شده ام عاشق  چی؟ عاشق کی؟کسی را ندیده ام هیچ وقت نگاهم جایی درگیر نشده حرفی نزدم پس چطور عاشق شدم؟شاید روزی باران باریده و من تنها زیر باران ماندم و خیس شده ام و حس کردم طعم محبتت را شاید روزی نرگس های کوچک را بی هوا بوییده ام و آن روز حس کردم طعم زیباییت را شاید روزی از پنجره باریکه ی نوری بر صورتم تابیده و در خواب لبخند زدم و حس کردم نورت را شاید ... شاید شاید لحطه ای ترسیده ام و حس کردم امنیتت را نمی دانم حرف های استاد برایم گیج است تنها جمله ی اول تنها کلمه ی \"عشق\" و کلمه \"تو\" را می بینم تنها می خواهم با تو باشم خلوتی به بلندای روزهای از دست رفته ی گذشته می خواهم جای دنجی برای صدا کردنت بلند و عمیق از عمق قلبم \"نگار\" دیگری شده ام می دانم ...روز های دیگری را می خواهم شاید همین فردا روزهایی که از دم آفتاب تو را ببینم روزهایی که تا سحر بیدار باشم روزهای دیگری را می خواهم روزهایی که بی دغدغه کنارت باشم کنارم باشی دلم می ریزد نگار دیگری شده ام شبیه که ؟ادامه دارد...\n\n\n\n\n\n۹۵/۰۶/۳۱\n\n\n\n\nن.ب\n\n\n\n\n\n\n\n\n", "post_full_content_3": "\n\nاز پنجره ی کوچک اتاقم به بیرون نگاه کردم  عطر شمعدونی ها باز هم یادم می آورد زندگی را چقدر نزدیک است به تسبیح فیروزه ایه مادربزرگ تاز مانی که در دستانش می چرخد و ذکر هوالودود می خواند ادامه دارد و دورانی می چرخد ... اصلا تمام دنیا دور نخ ابریشمیه تسبیح مادربزرگ می چرخد  چقدر کم دارد هوا لبخند هایش را وقتی خواب است و اتاق نفس گیر میشود چقدر به دنبال زندگی گشتم و در آخر در این اتاق کوچک تو درتو یافتمش کنار قوریه گل قرمز ... کنار عطر چای تازه دم کنار زعفران دم کشیده ی برنج کنار همین آیه هایی که صبح ها صدایش از تلویزیون قدیمی می آید 23 سالم شده و هنوز کودکی را دوست دارم 23 سالم شده و عشق را چون مترادف زندگی می دانم 23 سالم شده و هنوز بوی ناردونه ها ضعف می اندازد به دلم 23 سالم شده و هنوز عطر شعر های سعدی می پیچد در فضای دلم و قد می کشد زندگی لابه لای مصرع های شعرهای عاشقی 23 سالم شده و هنوز با نجواهای مناجات مادربزرگ خیالم راحت میشود که خدا نزدیک است و آرام می خوابم شبیه کودکان رها و بی دغدغه 23 سالم شده و آوای اذان دم صبح شیرین ترین اتفاق دنیاس هرگاه با نوایش بیدار میشوم حس میکنم خوشبخت ترین آدم روی زمینم انگار جایی کاری کرده ام که خدا خوشش آمده و خواسته نوای اذان دم صبح را بشنوم و خواب را بر زندگی ترجیح ندهم 23 سالم شده و تازه نفس می دوم دلم قدری شعر می خواهد و قدری اذان دم صبح که زندگی را ترجیح دهم بر خواب دلم قدری نجوای عاشقانه می خواهد کنار حوض فیروزه ایه حرم امام مهربان و باران باران که با مهربانی ببارد و مهربانیه خدا جاری شود بر روی زمین و آسمان از خانه بیرون می روم و زمزمه کنان نامت را می خوانم باز هم صبحی دیگر و خواب ماندم نماز قضایم را آرام می خوانم رویم نمی شود بگویم معبودم خواب ماندم اما آرام می خوانمت ... شبیه صدایی که از ته غار می آید و سجده ی آخر .... برایم یاد آور شیرین ترین نیایش است دوستت دارم و به زیانی که گفتی می گویم ... یعنی به بلندای تمام نمازم بیرون می روم و باز هم به طرف دانشگاه دلم می ریزد و مدام می خوانمت دلم می ریزد .... اولین روز است که چادر می زنم دلم می ریزد ... دوستت دارم شبیه عطر بهارنارنج نمی دانم چیست در دلم ... خواب ماندم اما انگار باز هم سال هاست بیدار شده ام چادرم هدیه مادربزرگ از مکه است بوی مادر بزرگ می دهد نمی دانم چرا سرم کرده ام شاید چون دلم می ریزد.... نگاه های مژده که به طرفم می آید خدایا پشت چشم های آن ها چیست من غزل می خواهم نور می خواهم نگاه های آن ها چیزی نیست تو واژه واژه غزل به من می دهی تو نور می دهی مژده در نظرم مهربان تر شده ... لبخند می زند بهت میاد \" نگار\" لبخند میزنم : ممنون داستانم را می خواهد ... اما من خودم داستانم را نمی دانم هر دخترکی روزی عروسکی دارد بعد بزرگ می شود عاشق میشود مادر میشود می خندد و می گرید داستانش ساده است اما من داستانم را نمی دانم داستانم را نمی دانم می خندم : بعدن میگویم مژده با خودم فکر می کنم داستانم چیست ... استاد می آید اولین بیت مثل همیشه بی هیچ حرفی پای تخته می نوبسد: به نام او به جز عشق نامی برای تو نیست می نویسمش اول دفترم راست می گوید استاد به جز عشق نامی برای تو نیست ....  ادامه دارد ...\n\n\n\n\n\n۹۵/۰۶/۰۱\n\n\n\n\nن.ب\n\n\n\n\n\n\n\n\n", "post_full_content_4": "\n\nدانه دانه \nعشق می بارد از چشم هایت \nو هرچه می گریی باز هم دلت عشق دارد... چشم هایت عشق دارد... تمام وجودت عشق دارد \nآنقدر که تمام نمی شود ...\nهیچ گاه تمام نمی شود... \nتو مظهر همان عشقی که پایان نداری... \nاز ازل از آغاز عشق تو بوده و وقتی به دنیا آمدی این عشق عظیم در قلبت جا شد آنقدر قلب تو را خدا بزرگ آفرید \nتا این همه عشق درونش جای گیرد ... با بزرگ شدنت با بوسه های شیرین پیامبر...این عشق بزرگ شد و جان گرفت \nو آن روز که غوغا کردی در عالم ... این عشق شکوفا شد ...شعله ور شد و به همه جا پاشید ... وحالا ذره ای از زمین یا فضا را \nنمی توانم بیابم که در آن عشق تو نباشد ... تو عاشق خدا بودی و خدا آیه آیه برایت بشارت می دهد و تمام جهان را به یادت عاشق می کند \nو بهشت را دور تو می سازد و تو دانه دانه عشق می بارد از چشم هایت و هرچه می گریی باز هم دلت عشق دارد چشم هایت عشق دارد \nتمام وجودت عشق دارد ... عشق به خدای یگانه ... عشق به یگانه معبود ... به یگانه معشوق عالم...\n\nپ.ن : فرارسیدن ماه محرم را تسلیت می گویم . التماس دعا  \n\n\n\n\n\n۹۴/۰۷/۲۲\n\n\n\n\nن.ب\n\n\n\n\n\n\n\n\n", "post_full_content_1": "\n\nنگار دیگری شده ام \n\nدوست دارم بیشتر زندگی کنم! ثانیه به ثانیه دوستت بدارم و نفس به نفس صدایت کنم! چگونه می توانم هرروز صبح پیچک های سبز دلبرانه را ببینم و یادت نکنم\nچقدر دلم زندگی می خواهد ... به اندازه ی سبزی تمام پیچک ها ...\n\nکلاس  تمام شد و هنوز تنها یک سطر می بینم ... مهناز صدایم می کند.... دم ظهر شده چقد دلم ضعف می رود حیاط دانشگاه آبیاری شده و چقد خنکای نسیم می چسبد صدای اذان نمی آید ... ساعتم را نگاه می کنم زودتر دوست دارم برسم به ظهر .... دلم حرف می خواهد \nچه زیبا همه حرفای بنده ات را در سوره حمد گذاشتی \n\nدلم آیه آیه حمد می خواهد \n\nایاک نعبد و ایاک نستعین\n\nالرحمن الرحیم \n\nچقد دوستت دارم! \n\nبه مسجد می روم دم اذان است و آرام بقیه جمع میشوند و من باز هم نگاه می کنم تا اشتباه نخوانم \n\nتمام حرف هایم ساده است تو ساده اش کردی .... امام جماعت الله اکبر می گوید و من می خوانمت این بار با تمام قلبم : بسم الله الرحمن الرحیم \n\nچقدر دلنشین است صدایت می کنم ... مثل فقیری در چاه  گمگشته ای در بیایان ... قنوت می گویم : دست هایم به سمتت است چه بگویم \n\nآرام ازت می خواهم حسنه و چقدر خوب است از تو می خواهم ... خواستنی دلنشین \n\nمی افتم در برابرت ... و خاک همنشینم است سبحان ربی العلی و بحمده \n\nچقدر دیر دیدم زیباترین نوع صدا کردنت را \n\n... \n\nتمام می شود نمازو نسبیح فیروزه ای را می گیرم اول سلام می دهم به پیامبرت \n\nمهربانی اش را دوست دارم شبیه پدر است برای امت ... برای من ! \nو بعد  اجازه می خواهم تو را بخوانم سه شنبه است ... سه شنبه ها دوبرابر دوستت دارم : یا ارحم الراحمین \n\nو دلم دیوانه وار تکرار می خواهد گفته ای 100 بار اما به گمانم 200 بار گفتم ... باز هم بگویم \n\nیا ارحم الراحمین و چقدر دلم تکرار می خواهد ....\n\nادامه دارد ...\n\n\n\n\n\n۹۵/۰۸/۱۷\n\n\n\n\nن.ب\n\n\n\n\n\n\n\n\n", "post_full_content_5": "\n\nعطر سوره ی مریم دارد نگاه پاک تو وقتی به زمین نگاه میکنی گل می شکفد و وقتی آسمان را نگاه میکنی فرشتگان هول می کنند و برایت وان یکاد می خوانند و خداوند لبخند میزند به تو عطر سوره ی نور دارد دست هایت وقتی چادرت را محکم می گیری و فرشته ها دست هایت را می بوسند عطر سوره ی یس دارد چهره ات و من می دانم تو عاشق سوره ی نوری از چشمانت این را فهمیدم که آیه آیه ی نور بود و در هر نفست عطر خوش پاکی می پیچد در خیابان عطر قرآن می پیچد  در کوچه و من فهمیده ام باز هم از این مسیر رد شده ای در میان همهمه ی این شهر تو شبیه گلبرگ یاسمنی هستی که واژه به واژه عشق را ادا می کنی همینگونه بمان این کوچه و این شهر و این دنیا به عطر پاکی تو دلبسته اند و خدا هرروز که از خانه بیرون میروی نگاهت می کند و لبخند میزند و فرشتگان برایت وان یکاد می خوانند ...وگل ها به تو حسادت می کنند ... چون تو  گل سرسبد خدایی ...همینگونه بمان زمین با این همه بزرگی اش به گوشه ی چادر تو آویزان شده تا نیوفتد ...\n\n\n\n\n\n۹۴/۰۷/۱۶\n\n\n\n\nن.ب\n\n\n\n\n\n\n\n\n"}