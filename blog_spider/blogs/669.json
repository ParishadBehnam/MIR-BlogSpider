{"type": "blog", "blog_name": "خیالپرداز نادان", "blog_url": "http://aleme-n.blog.ir/", "post_url_1": "http://aleme-n.blog.ir/post/837", "post_title_1": "مه آلود", "post_content_1": "شاید روزی، جایی بخوانند که دختری کنج اتاقش در سکوت اشک می‌ریخت، چون ورزش را با خواسته ی خودش کنار گذاشت. چون دیگر از ورزش کردن لذت نمی‌برد. چون انگار به انتهای جاده‌ی سیاه رسیده بود.", "post_url_2": "http://aleme-n.blog.ir/post/836", "post_title_2": "یک جمله", "post_content_2": "من هیچ‌وقت دوست صمیمی کسی نبودم.\n\nپ.ن: دومین مطلب در 24ساعت گذشته. پست قبلی؛ تو چطوری؟", "post_url_3": "http://aleme-n.blog.ir/post/835", "post_title_3": "تو چطوری؟", "post_content_3": "در زندگی همیشه می‌توانیم تصمیم بگیریم که چطور آدمی باشیم. می‌توانیم آن آقای دوچرخه‌سواری باشیم که آرام رکاب می‌زد و با دیدن من بر روی دوچرخه لبخند زد و با دستش برایم لایک فرستاد. یا می‌توانیم آن مردهایی باشیم که که وقتی با دوچرخه از کنارشان رد می‌شوم به تمسخر از کناردستی‌شان می‌پرسند «این الان دختره یا پسر؟!!»", "post_url_4": "http://aleme-n.blog.ir/post/834", "post_title_4": "هزارتوی خواب", "post_content_4": "گاهی موضوع خواب‌هایم هم تکراری می‌شود. گاهی اوقات مهدی، گاهی اوقات «مامان‌بزرگ آبچالکی». وقتی 12 ساله بودم پسردایی 13 سالمه‌ام دچار ایست قلبی شد و از بین ما رفت. وقتی 16 سالم بود مادرِ پدرم بر اثر بیماری از بین ما رفت. مادربزرگ با ما مهربان بود، خیلی مهربان. به خصوص که من و برادرم تا زمانی که نفس می‌کشید کوچک‌ترین نوه‌هایش بودیم. اما خب اکثر عروس‌ها و مادرشوهرها رابطه‌ی چندان خوبی با هم ندارند؛ مادرم زیاد از او بد می‌گفت. خیلی دیر فهمیدم که مادربزرگ آن موجود وحشتناکی نیست که من فکرش را می‌کردم. سال‌هاست که خواب می‌بینم یکی از آن‌ها زنده شده. هربار یکی از آن‌ها را در خواب می‌بینم. خواب می‌بینم که از قبر بیرون آوردنشان و هیچ‌وقت نمرده بودند. معمولن ظاهر رنجور و غمگینی دارند. لباس‌های خاکی و پاره به تن دارند. یک بار مهدی را دیدم که گوشه‌ی سرش علامت گاززدگی داشت، مثل میوه‌ای که بخشی از آن جدا شده. آخرین بار که دیدمش از قبر بیرون آوردنش و در کما بود. زندگی نباتی داشت. پسردایی و مادربزرگم توی خوابم مریض می‌شوند. گاهی چند کلمه حرف می‌زنند و گاهی دیالوگ داریم با هم. آخرِ خوابم دوباره می‌میرند. از خواب بیدار می‌شوم و به این سریال تکراری فکر می‌کنم.\n\nپ.ن: ...Hallatar - Dreams Burn Down is playing", "post_url_5": "http://aleme-n.blog.ir/post/833", "post_title_5": "آتش بلعیدشان و دریا آن‌ها را به آغوش گرفت", "post_content_5": "آمدم مثل همیشه از روزمرگی‌هایم بنویسم که خبر غرق شدن نفتکش سانچی مات و مبهوتم کرد! تاسف‌برانگیز است که برای حل شدن فاجعه تنها کاری که می‌کنیم دراز کردن دست‌هایمان به سوی آسمان است! غم‌انگیز است که در این دنیا جان آدمی پشیزی هم اهمیت ندارد! باید خون گریست که ما از محنت دیگران بی‌غمیم! ما کبک‌هایی هستیم که عمری آگاهانه سرمان را زیر برف فرو برده‌ایم.\n\nپ.ن: وقت آن رسیده که از «مسئولین» به «بی‌مسئولیت‌ها» تغییر نام بدهند.", "post_full_content_4": "\n\nهزارتوی خواب\n\n\nگاهی موضوع خواب‌هایم هم تکراری می‌شود. گاهی اوقات مهدی، گاهی اوقات «مامان‌بزرگ آبچالکی». وقتی 12 ساله بودم پسردایی 13 سالمه‌ام دچار ایست قلبی شد و از بین ما رفت. وقتی 16 سالم بود مادرِ پدرم بر اثر بیماری از بین ما رفت. مادربزرگ با ما مهربان بود، خیلی مهربان. به خصوص که من و برادرم تا زمانی که نفس می‌کشید کوچک‌ترین نوه‌هایش بودیم. اما خب اکثر عروس‌ها و مادرشوهرها رابطه‌ی چندان خوبی با هم ندارند؛ مادرم زیاد از او بد می‌گفت. خیلی دیر فهمیدم که مادربزرگ آن موجود وحشتناکی نیست که من فکرش را می‌کردم. سال‌هاست که خواب می‌بینم یکی از آن‌ها زنده شده. هربار یکی از آن‌ها را در خواب می‌بینم. خواب می‌بینم که از قبر بیرون آوردنشان و هیچ‌وقت نمرده بودند. معمولن ظاهر رنجور و غمگینی دارند. لباس‌های خاکی و پاره به تن دارند. یک بار مهدی را دیدم که گوشه‌ی سرش علامت گاززدگی داشت، مثل میوه‌ای که بخشی از آن جدا شده. آخرین بار که دیدمش از قبر بیرون آوردنش و در کما بود. زندگی نباتی داشت. پسردایی و مادربزرگم توی خوابم مریض می‌شوند. گاهی چند کلمه حرف می‌زنند و گاهی دیالوگ داریم با هم. آخرِ خوابم دوباره می‌میرند. از خواب بیدار می‌شوم و به این سریال تکراری فکر می‌کنم.\n\nپ.ن: ...Hallatar - Dreams Burn Down is playing\n\n\n\n\n\n۰ نظر\n\n\n\n\n\n\n\n• عالمه  •\n\n\n\n\nسه شنبه ۲۶ دی ۹۶\n\n\n\n\n۲۰:۰۶\n\n\n\n\n\n\n\n\n\n\n\n\n\n", "post_full_content_2": "\n\nیک جمله\n\n\nمن هیچ‌وقت دوست صمیمی کسی نبودم.\n\nپ.ن: دومین مطلب در 24ساعت گذشته. پست قبلی؛ تو چطوری؟\n\n\n\n\n\n۰ نظر\n\n\n\n\n\n\n\n• عالمه  •\n\n\n\n\nدوشنبه ۲ بهمن ۹۶\n\n\n\n\n۲۳:۱۱\n\n\n\n\n\n\n\n\n\n\n\n\n\n", "post_full_content_3": "\n\nتو چطوری؟\n\n\nدر زندگی همیشه می‌توانیم تصمیم بگیریم که چطور آدمی باشیم. می‌توانیم آن آقای دوچرخه‌سواری باشیم که آرام رکاب می‌زد و با دیدن من بر روی دوچرخه لبخند زد و با دستش برایم لایک فرستاد. یا می‌توانیم آن مردهایی باشیم که که وقتی با دوچرخه از کنارشان رد می‌شوم به تمسخر از کناردستی‌شان می‌پرسند «این الان دختره یا پسر؟!!»\n\n\n\n\n\n۱ نظر\n\n\n\n\n\n\n\n• عالمه  •\n\n\n\n\nدوشنبه ۲ بهمن ۹۶\n\n\n\n\n۱۳:۰۴\n\n\n\n\n\n\n\n", "post_full_content_1": "\n\nمه آلود\n\n\nشاید روزی، جایی بخوانند که دختری کنج اتاقش در سکوت اشک می‌ریخت، چون ورزش را با خواسته ی خودش کنار گذاشت. چون دیگر از ورزش کردن لذت نمی‌برد. چون انگار به انتهای جاده‌ی سیاه رسیده بود.\n\n\n\n\n\n۰ نظر\n\n\n\n\n\n\n\n• عالمه  •\n\n\n\n\nپنجشنبه ۵ بهمن ۹۶\n\n\n\n\n۰۱:۴۷\n\n\n\n\n\n\n\n", "post_full_content_5": "\n\nآتش بلعیدشان و دریا آن‌ها را به آغوش گرفت\n\n\nآمدم مثل همیشه از روزمرگی‌هایم بنویسم که خبر غرق شدن نفتکش سانچی مات و مبهوتم کرد! تاسف‌برانگیز است که برای حل شدن فاجعه تنها کاری که می‌کنیم دراز کردن دست‌هایمان به سوی آسمان است! غم‌انگیز است که در این دنیا جان آدمی پشیزی هم اهمیت ندارد! باید خون گریست که ما از محنت دیگران بی‌غمیم! ما کبک‌هایی هستیم که عمری آگاهانه سرمان را زیر برف فرو برده‌ایم.\n\nپ.ن: وقت آن رسیده که از «مسئولین» به «بی‌مسئولیت‌ها» تغییر نام بدهند.\n\n\n\n\n\n۲ نظر\n\n\n\n\n\n\n\n• عالمه  •\n\n\n\n\nيكشنبه ۲۴ دی ۹۶\n\n\n\n\n۱۳:۳۴\n\n\n\n\n\n\n\n\n\n\n\n\n\n"}