{"type": "blog", "blog_name": "ـــــــــکُمِـشـــــــــــــــــــــــــــ", "blog_url": "http://komesh.blog.ir/", "post_url_1": "http://komesh.blog.ir/post/1429/%D9%84%D8%B0%D8%AA%20%D8%A8%D8%B5%D8%B1%DB%8C", "post_title_1": "لذت بصری", "post_content_1": "\nپیش\nاومده عکسی از جایی ببینم و هوس کنم تو اون فضا باشم. به نظرم این درست نیست. لذت\nبصری یه چیزه و لذت حضور چیزی دیگه. ما از عکس و نقاشی لذت بصری می‌بریم و این ربطی به بودن یا نبودن در اون مکان نداره. ممکنه\nبودن تو اون مکان به اندازه‌ای\nکه عکس می‌گه لذت‌بخش نباشه. مثلا می‌شه از یه مکان بدبو و یا سرد و یا گرم یه عکس بسیار زیبا و\nلذت‌بخش ببینیم.\nیه\nبار پوآرو در حالی که توی یه مزرعه‌ی\nزیبا قدم میزد کفش‌هاش گلی شد و با عصبانیت گفت ما به نقاش‌ها پول میدیم تا بیاند تو چنین جاهایی و برامون نقاشی بکشند و مجبور نباشیم\nخودمون بیایم و کفش‌هامون کثیف بشه. \n\n\nبه\nنظر من لذت بصری چیزیه که در یک تصویر دستکاری شده و یا حتی ساخته شده هم وجود\nداره. شاید گاهی اصالت تصویر و مستند بودنش چیز مهمی باشه اما برای لذت بصری این‌ها\nاهمیتی ندارند. یه تصویر زیبا زیباست و مهم نیست این زیبایی تو عالم واقع وجود\nداره یا نه. \n\n\n", "post_url_2": "http://komesh.blog.ir/post/1428/%D9%BE%DB%8C%D8%B1%DB%8C", "post_title_2": "پیری", "post_content_2": "چند روز پیش یکی تو تلگرام تلاش\nمی‌کرد با دخترم رابطه برقرار کنه. سنش رو اشتباه حدس زده بود؛ نوشته‌ها و طرزفکرش بزرگ‌تر از سنشه اما پیدا بود طرف به خودش\nزحمت نداده پست‌ها رو دقیق بخونه. دخترم جملاتش رو برامون می‌خوند و می‌گفت حالا چی\nجواب بدم؟... و خندیدیم...\nدختر خوبی دارم. رابطه خوبی هم داریم... \n\n\n\n\nهمیشه منتظر رسیدن چنین\nموقعیت‌هایی بودم اما این آماده بودن مانع قدری شوک‌زدگی نمی‌شه. همیشه می‌گم پیرم\nو پام لب گوره اما درونم چنین حسی ندارم. فکر می‌کنم هیچ وقت درونمون احساس پیری نخواهیم\nداشت. این نشانه‌ها هستند که بهمون می‌باورونند پیر شدیم. دارم تو موقعیت‌هایی\nقرار می‌گیرم که برام رویا بودند و دور. نشانه‌ها یکی یکی از راه می‌رسند...\n\n\n\n", "post_url_3": "http://komesh.blog.ir/post/1427/%D8%A8%D8%A7%D8%AF%20%D9%BE%D8%A7%DB%8C%DB%8C%D8%B2", "post_title_3": "باد پاییز", "post_content_3": "باد پاییز رو دوست دارم.\nعظمتش مسحورم می‌کنه. درخت گردوی بیست متری که سیصد مترمربع سایه داره به تمام معنا آشفته می‌شه؛ تمام شاخه‌ها پیچ و تاب می‌خورند. تک‌تک برگ‌ها بازیچه‌ی باد می‌شند و در هم می‌پیچند. باد به شدت هر چه تمام‌تر می‌وزه و درخت با قدرت هر چه بیشتر\nمقاومت می‌کنه؛ ریشه در خاک، بدنه استوار، شاخه‌ها و برگ‌ها بازیچه‌ی باد.... عظمت، قدرت، آشفتگی...\n\n\n\nباد رو دوست دارم یا\nدرخت!؟...\n\n\n\n", "post_url_4": "http://komesh.blog.ir/post/1426/%D9%85%D8%B8%D9%84%D9%88%D9%85%DB%8C%D8%AA", "post_title_4": "مظلومیت", "post_content_4": "گرگ دهن‌آلوده یوسف ندریده\n\n", "post_url_5": "http://komesh.blog.ir/post/1425/%D9%85%D8%AD%D8%B1%D9%85", "post_title_5": "محرم", "post_content_5": "نغمه‌های محرم رو دوست دارم. نغمه‌های آشنا، نغمه‌های غریب، نغمه‌های جدید. به خیابون می‌رم و گوش می‌سپرم به نغمه‌ها. به اسم‌ها توجهی ندارم. برام مهم\nنیست فلان نغمه‌ی آشنا از زبان یه غریبه به گوشم می‌رسه. برام مهم نیست مداح چه\nقدر پول گرفته و چه جور آدمیه. اصل نغمه زیباست. \n\n\nمحرم رو دوست دارم. می‌رم اسب و شتر می‌بینم. حیواناتی زیبا توی لباس‌هایی زیبا. شترهای آروم، اسب‌های\nآروم، اسب‌های سرکش...\n\n\nصف‌های منظم زنجیرزنی رو دوست\nدارم. نظم دسته‌ی عزاداری رو دوست دارم و کاری ندارم پشت این نظم چه رقابت فشرده و سنگینی در\nجریانه و زنجیر زن تو ذهنش درگیر چیه...\n\n\nابداعات جدید محرم رو دوست\nدارم. اسب بزرگ و قشنگ وسط میدون، کتل‌های  کنار رودخونه. علامت‌های بزرگ و بزرگتر.\n\n\n...\n\n\nبحث‌های بعد از محرم رو هم\nدوست دارم. این که اینا اسرافه یا نیست. این‌که اینا تحریفه یا نیست. اینکه اینا\nدینیه یا نیست. هر کس متناسب با سواد و دیدگاه و شخصیت و منافعش یه نظر داره و روی\nنظرش هم پافشاری می‌کنه.\n\n\n...\n\n\nمحرم جامعه رو به حرکت\nدرمیاره. محرم انرژی‌ها رو رو دایره می‌ریزه. محرم هیجانات زیبایی تولید می‌کنه.\nمحرم هویت‌بخشه.... \n\n\n\n\nمحرم قشنگه و مهم نیست چه قدر به اصل واقعه مربوطه. امروز این مردم این محرم رو دوست دارند و بهش نیاز\nدارند.\n\n\n\n"}