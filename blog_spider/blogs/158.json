{"type": "blog", "blog_name": "سداد", "blog_url": "http://sadad.blog.ir/", "post_url_1": "http://sadad.blog.ir/post/%D8%A7%D8%A8%D9%88-%D8%A7%D9%84%D9%85%D9%87%D8%AF%DB%8C-%D8%A7%D9%85%D8%A7%D9%85-%D8%B2%D9%85%D8%A7%D9%86-%D8%AD%D8%B6%D8%B1%D8%AA-%D9%85%D9%87%D8%AF%DB%8C", "post_title_1": "ابو المهدی", "post_content_1": "یک ماه پیش بود ...\nشهر پر شده بود از بنرهای عزا\nو دعوت مردم از طرف یکی از بزرگان برای شرکت در قافله ی عزای ابو المهدی عج\nسنگ تمام گذاشته شده بود\n \nچون کسی عزادار گشته که نه تنها این مملکت، بلکه \"بِیُمنِه رُزِقَ الوَرَی و بِوجودِه ثَبَتَتِ الأرضُ و السماء\"\nکسی که قلب عالم است\nرخت عزای پدر بر تن کرده...\n \nحال، همانطور که اگر کسی برای پدر شما مجلس عزا برپا کند، شما هرگز فراموش نمی کنید!\nپس باید برای صاحب الامر و امام حَی و حاضر و ناظر خود، سنگ تمام بگذاریم\nو هیئات مذهبی به خیابان ها بیایند\nو بر سر و سینه بزنند\nحتی باید این روز را تعطیل کرد و ... .\n.\nاما امروز\nشهر خالی از بنرهای تبریک و شاد باش و جشن و دعوت مردم برای شرکت در مراسمات میلاد ابو المهدی عج است\nپدر همان کسی که \"بِیُمنِه رُزِقَ الوَرَی ....\"\nدر شهر معدود جلسات جشنی برپا شده تا مردم شاد باشند در شادی ارباب و مولای خود...\n.\nیک سوال\nنکند امام زمان عچ امروز شاد نیستند!؟\nپس آیا نباید شاد بود!؟\nآیا نباید همانقدر که برای همدردی کردن با آقا در عزای پدر، و \"یَحزَنون بِحُزنِنا\" هزینه شد، کمی هم برای \"یَفرَحُون بفَرَحِنا\" ی امام زمان عج، هزینه می شد!؟\n.\nکمی قدم عقب تر بگذاریم\nهنوز دو هفته نگذشته، از میلاد آخرین منجی و فرستاده و نبی خدا حضرت محمد صلی الله علیه و آله\nمتأسفانه آن روز هم به سردی این روز گذشت!\nو چیزی در طرف این بزرگان مشاهده نشد!\n.\nظاهراً تفسیر برخی از \"رَحِمَ اللهُ مَن أحیاء أمرَنا...\"خلاصه شده در همان پر شور و بزرگ برگزار کردن مراسمات عزا\nو پا برهنه به خیابان ها آمدن...!\nکه به نظر می آید همین افراط و تفریط ها\nو همین شادی های پر مغز و زیبا را کوچک شمردن و نادیده گرفتنِ نیازِ جامعه به این جور شادی ها\nسبب دین گریزی بسیاری از مردم عامه و خاکستری\nو روی آوری آنها به شادی های خود ساخته شده...!\nهمین است که در خیابانی که مرکز دفاتر بسیاری از علما بزرگوار است در این شهر\nپُر باشد از کاج ها و بابانوئل های کریسمس!\nدر شهر دار العلم جهان اسلام.\n.\nپ.ن 1: میلاد ابو المهدی عج، امام حسن عسگری علیه السلام و همینطور میلاد نبی خدا حضرت عیسی علیه السلام مبارک باشد.\nپ.ن 2: إن شاء الله آمده ام که بمانم و ادامه بدهم. :)\nوالسلام", "post_url_2": "http://sadad.blog.ir/post/%D8%AF%D9%84%D9%85-%D9%85%DB%8C-%D8%AE%D9%88%D8%A7%D8%AF-%D8%A8%D9%86%D9%88%DB%8C%D8%B3%D9%85", "post_title_2": "دلم می خواد بنویسم...", "post_content_2": " \nدلم میخواهد بنویسیم\nاما نوشتنم نمی آید...\n \nبه نظرتون چرا!؟", "post_url_3": "http://sadad.blog.ir/post/%D9%86%D8%AE-%D8%AA%D8%B3%D8%A8%DB%8C%D8%AE-%D9%BE%D8%A7%D8%B1%D9%87-%D8%B4%D8%AF-%D9%87%D8%A7%D8%B4%D9%85%DB%8C-%D8%B1%D9%81%D8%B3%D9%86%D8%AC%D8%A7%D9%86%DB%8C", "post_title_3": "نخ تسبیخ پاره شد!", "post_content_3": "فرمودند: \"اذکروا موتاکم بالخیر\" لذا از همان اولین ساعاتی که خبر فوت مرحوم هاشمی رفسنجانی در رسانه ها منتشر شد، برخی رسانه ها و مخصوصا صدا و سیما شروع به ذکر یاد و خاطرات خیر و نیک مرحوم هاشمی پرداختند! و گاهی آنقدر آتش این ذکر خیر زیاد می شد که شک می کردیم، او هاشمی رفسنجانی بود یا قدیسه ای که تاکنون پشت پرده پنهان مانده بود!؟\nبرخی گمان کرده بودند که صدا و سیما دارد بر اساس این سیاست بنی امیه ای عمل می کند! که بعد از مرگ معاویه در جامعه ی اسلامی رواج پیدا کرد؛ که شهید مطهری می فرمایند: \"اسم این حرف را باید بگذاریم «فلسفه معاویه‏اى» که هر که هر کاری کرد، همینکه رفت بگوییم پرونده‏اش بسته شد. چرا بسته شد؟! اتفاقاً باید پرونده آنها باز باشد؛ یعنى افرادى که در سرنوشت آینده مؤثرند باید جامعه پرونده آنها را باز نگه دارد، خوبان را تحسین کند و بدها را مشمول ملعنت و نفرت و قضاوت قرار دهد.\"\n\nادامه مطلب", "post_url_4": "http://sadad.blog.ir/post/%D8%AF%D8%B3%D8%AA%D9%87-%DA%AF%D9%84", "post_title_4": "دسته گل", "post_content_4": "#پست_موقت\nشاید\nشهادت گورای وجودت آقا زاده ی دسته گل...\n \n\n \nهدیه ای ناقابل به مناسبت دومین سالگرد شهادت آقا جهاد:\n \n\nمتاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد. توصیه ما به شما استفاده از مروگرهای رایج و بروزرسانی آن به آخرین نسخه می باشد با این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\n\n \n\nپ.ن: این روز ها که یکی یکی دسته گل های آقازاده های مفت خور اشراف زاده رو می شود، شما ها شَرَف و مردانگی را به رخ این موجودات کثیف کشیده و می کشیــد... \n ", "post_url_5": "http://sadad.blog.ir/post/%D8%B3%DB%8C%D8%A7%D8%B3%DB%8C-%DB%8C%D8%A7-%D8%A7%D8%B9%D8%AA%D9%82%D8%A7%D8%AF%DB%8C%D8%8C-%D9%85%D8%B3%D8%A7%D9%84%D9%87-%D8%A7%DB%8C%D9%86-%D8%A7%D8%B3%D8%AA-%D9%88%D8%AD%D8%AF%D8%AA-%D8%B4%DB%8C%D8%B9%D9%87-%D8%B3%D9%86%DB%8C", "post_title_5": "سیاسی یا اعتقادی، مسأله این است!", "post_content_5": "همگی می دانیم که عقاید اسلامی دو بخش مشترک و مختص تشکیل شده است. موارد مشترک مثل توحید، معاد، نبوت و موارد مختصی مثل مسأله ی امامت و ولایت، یا مسأله ی عدالت جمیع صحابه است.\nو می دانیم که مقصود از وحدت اسلامی دست برداشتن یا عقب نشینی از عقاید خاصه نیست، بلکه تأکید بر مسائل مشترکه است.\nو لذاست که در اصل رسیدن به وحدت، شبهه ای نیست! زیرا ضرورتش برای هر عقل سلیم قابل درک است!\n \nولی بحث در اعتقادی یا سیاسی بودن آن است.\n \nادامه مطلب", "post_full_content_5": "\nسیاسی یا اعتقادی، مسأله این است!\nدوشنبه, ۲۲ آذر ۱۳۹۵، ۱۱:۲۱ ب.ظ\n\n\nهمگی می دانیم که عقاید اسلامی دو بخش مشترک و مختص تشکیل شده است. موارد مشترک مثل توحید، معاد، نبوت و موارد مختصی مثل مسأله ی امامت و ولایت، یا مسأله ی عدالت جمیع صحابه است.\nو می دانیم که مقصود از وحدت اسلامی دست برداشتن یا عقب نشینی از عقاید خاصه نیست، بلکه تأکید بر مسائل مشترکه است.\nو لذاست که در اصل رسیدن به وحدت، شبهه ای نیست! زیرا ضرورتش برای هر عقل سلیم قابل درک است!\n \nولی بحث در اعتقادی یا سیاسی بودن آن است.\n \nبه همین جهت برخی بر این باورند که تأکید بر وحدت از سوی بزرگان نظام بخاطر مسائل سیاسی و حکومت داری است؛ و روایاتی هم که در باب وحدت بدست ما رسیده را حمل بر تقیه می کنند و نتیجه می گیرند که وحدت، سیاسی و تاکتیکی است نه اصلی اعتقادی از مبانی دینی!\nدر حالیکه می توان وحدت اعتقادی در موارد مشترک را با رجوع به آیات و روایات و کلام بزرگان دینی به خوبی استنباط کرد.\n \nو همچنین وقتی مسلمانان در اعتقاداتی مثل توحید و معاد و نبوت اشتراک دارند، نمی توان وحدت در این عقاید را تاکتیکی دانست...\nزیرا اصطلاح وحدت تاکتیکی در مواجهه با برخی از فرقه ها معنا پیدا می کند. مثلا وقتی ترس از جان و مال و ناموس در میان باشد و با فرقه ای تکفیری مثل داعش یا وهابیت روبرو باشیم! که در اینجا وحدت تاکتیکی معنا پیدا می کند، که فی الواقع هیچ وحدتی در میان نیست! ولی در جایی که دو مذهب همدیگر را مسلمان و موحد می دانند، وحدت تاکتیکی معنا ندارد، زیرا خداوند و قیامت و نبوت و قبله ی هر دو طرف یکی است.\n \nپس نتیجه این می شود که وحدت سیاسی یا تاکتیکی، در تقیه ی خوفی است نه تقیه ی مداراتی!\n \nهمانطور که مرحوم حضرت امام ره و شیخ مفید ره گفته اند که تقیه منحصر به موارد خوف و ترس نیست؛ بلکه تقیه گاهی به جهت اصلاح است که شامیل تقیه ی مدراتی می گردد.\n \nدر بسیاری از روایات صحیح السند رسیده از ائمه ی اطهار علیهم السلام نیز بسیار امر به وحدت شده، حتی در جاهایی که هیچ خوف و ضرری هم در میان نیست.\nمثل روایتی که از امام صادق علیه السلام نقل شده است؛ که حضرت می فرمایند:\n\"برای ما مایه ی زینت باشید و نه مایه ی عیب و ننگ ... در میان عشایر آنها نماز بخوانید و از بیمارانشان عیادت کنید و بر جنازه ی آنها حاضر شود ... که نزد خداوند بهترین عبادت است.\"\nکه دلالت این روایت بر تقیه ی مداراتی واضح است. زیرا در این موارد ترس ضرر به جان و مال و ناموس وجود ندارد.\n \nآیت الله خویی ره نیز در مورد این روایت می فرمایند: \"حکمت تشریع شرکت در نماز جماعت و... مبتنی بر ترس از ضرر نیست. بلکه برای رعایت مصلحت نوعیه و اتحاد کلام مسلمین و برای مؤدب شدن به اخلاق نیکو بوده تا با این رفتار، شیعه با اوصاف زیبا و دور از تعصب و عناد و لجاجت شناخته شود، تا گفته شود خدا رحمت کند جعفر را که اصحاب خوبی تربیت کرده.\"\n \nپس نتیجه این می شود که شیعه و اهل سنت در بسیاری از عقاید همچون توحید و معاد و نبوت، وحدت دارند و وحدت در این موارد، ربطی به مباحث سیاسی ندارد.\nو نمی توان به صرف اختلاف تفسیر در اصول اساسی اعتقادی، بر اختلاف و عدم وحدت حکم کرد! زیرا وحدت بر اساس خودِ اصول اعتقادی است نه تفسیر آنها و اگر ملاک وحدت تفسیر هر مذهب از اصول اعتقادی بود، در خود مذاهب نیز بین علما آن مذهب اختلاف در تفسیر وجود دارد.\n \nرهبر معظم انقلاب نیز وحدت را یک اصل اسلامی می شمرند و می فرمایند:\n\"امروز وحدت برای شما هم تاکتیک است و استراتژی و هم یک اصل اسلامی و همیشه برای شما لازم است. امروز اگر بخواهید به قضایا خیلی سیاسی نگاه کنید، وحدت برای شما لازم است. البته نباید به وحدت به چشم تاکتیک نگاه کرد؛ وحدت یک اصل اسلامی است؛ و اعتصموا بحبل الله جمیعا\"\n \nپ.ن: اولا آغاز هفته ی وحدت و میلاد نبی مکرم ص و امام جعفر صادق ع را تبریک عرض میکنم؛ و دوما از تمام دوستانی که در این مدت غیبت صغری از ما سراغ گرفتند و سر زدند تشکر میکنم! لااقل یک نفر از ما یه سراغی میگرفت محض رضای خدا...\nحالا لیاقت شهادت نداریم؛ یه موقع مرده بودیم، می اومدید این لونه کوچولوی ما رو بین وراث تقسیم میکردید!\nعجبـــــــــــــا...\n\n\n\n\n۹۵/۰۹/۲۲\n\n\n\n\n\n۲\n\n\n\n\n\n۰\n\n\n\n\n\n\nHaFi\n\nآسیب شناسی\nامام خامنه ای\nامام خمینی\nحدیث\nسیاست\nمعصومین\nپیامبر اکرم ص\n\n\n\n\n\n\n\n", "post_full_content_3": "\nنخ تسبیخ پاره شد!\nشنبه, ۳۰ بهمن ۱۳۹۵، ۰۷:۲۶ ب.ظ\n\n\nفرمودند: \"اذکروا موتاکم بالخیر\" لذا از همان اولین ساعاتی که خبر فوت مرحوم هاشمی رفسنجانی در رسانه ها منتشر شد، برخی رسانه ها و مخصوصا صدا و سیما شروع به ذکر یاد و خاطرات خیر و نیک مرحوم هاشمی پرداختند! و گاهی آنقدر آتش این ذکر خیر زیاد می شد که شک می کردیم، او هاشمی رفسنجانی بود یا قدیسه ای که تاکنون پشت پرده پنهان مانده بود!؟\nبرخی گمان کرده بودند که صدا و سیما دارد بر اساس این سیاست بنی امیه ای عمل می کند! که بعد از مرگ معاویه در جامعه ی اسلامی رواج پیدا کرد؛ که شهید مطهری می فرمایند: \"اسم این حرف را باید بگذاریم «فلسفه معاویه‏اى» که هر که هر کاری کرد، همینکه رفت بگوییم پرونده‏اش بسته شد. چرا بسته شد؟! اتفاقاً باید پرونده آنها باز باشد؛ یعنى افرادى که در سرنوشت آینده مؤثرند باید جامعه پرونده آنها را باز نگه دارد، خوبان را تحسین کند و بدها را مشمول ملعنت و نفرت و قضاوت قرار دهد.\"\n\nدر حالیکه صدا و سیما با تمام نواقص و کاستی هایش، بسیار بصیرتر از این است که بخواهد چنین عمل کند! بلکه صدا و سیما جمهوری اسلامی در حال تبدیل یک تهدید به یک فرصت ناب بود. تهدیدی که می توانست فضای جامعه را مجددا متشنج کرده و باز مارهای سمّی فتنه ی 88 را از لانه هاشان خارج کند و به بهانه های واهی کفن مرحوم هاشمی را تبدیل به پیراهن عثمان کنند و آتش فتنه ای دیگر را روشن کنند.\nولی با تیز بینی صدا و سیما این تهدید تبدیل به فرصت شد و تشییع جنازه ی آن مرحوم با ادای نماز میت مقام معظم رهبری تبدیل به یک قدرت نمایی ملی شد.\nهرچند با هم عده ای خشک مغز به دستان کوتاه شده ی هاشمی از دنیا هم رحم نکردند و سعی در سیاسی بازی و توهین به نظام را داشتند که در سیل خروشان مردم بصیر گم شدند!\nولی اکنون که بیش 40 روز از فوت هاشمی رفسنجانی می گذرد خوب است برای آیندگان این کشور و تاریخی که قرار است تمام اتفاقات و عملکردهای خوب و بد را در درون خود ثبت کند، صدا و سیمای ما باز به میدان بیاید و عملکرد هاشمی رفسنجانی را به سنجه ی انصاف گذارد.\n \n\n \nزیرا باید برای همگان روشن شود که منشاء برخی اجتهادهای نابجا و غلط آن مرحوم از کجا بود که توانست آن جام زهراگین را به مرحوم حضرت امام بنوشاند؟\nبا کدام نگاه و تفکری مسئولانی را پرورش دادند که بجای ساده زیستی و مردمی بودن، به کمتر از کاخ و ویلای شمال شهر تهران راضی نبودند؟ و از همان ابتدای شروع کار نظام تخم فساد و اشرافیگری را کاشتند؟\nبا چه دلیل و منطقی بر خلاف رهبری معظم در پی عادی سازی و اظهار خوش بینی مذاکره با آمریکا بودند؟\nبا چه اجتهادی سعی در تحریف عقیده و خط و راه و اهداف مرحوم امام را داشتند و منشاء خاطرات ناب ایشان از کجا سرچشمه می گرفت؟\nبا چه دید و نگاهی سعی در افراطی خواندن فرزندان پاک انقلاب و حمایت از اعتدال و نفاق و دورویی بودند؟\nبا چه اجتهادی رهبری فتنه ی 88 را بر عهده گرفتند و نقش نخ تسبیح فتنه گران را بازی کردند و همه را حول ایجاد اغتشاش و فتنه جمع کردند؟\nبا چه ادب و آدابی آن نامه ی بی سلام و والسلام و پر از توهین را به رهبر جامعه ی اسلامی نوشتند؟\nبر اساس کدام شواهد و دلایل در پشت تریبون نماز جمعه سخن از تقلب در انتخاباتی زدند که زمانی خودشان را بر مسند ریاست جهوری و زمانی بر مسند نمایندگی و ریاست مجلس و زمانی بر صندلی خبرگان رهبری نشانده بود؟\nچگونه و بر اساس کدام نگاه تربیتی، فرزندان شان شدند آقازاده های مفسد این نظام؟ و این نظام را ارث پدری دانستند و بر جان و پیکره ی آن تاختند؟\nبا چه دلیل و منطق و اجتهادی شروع به تضعیف شورای نگهبانی کرده بودند که حضرت امام ره فرموده بودند تضعیف شورای نگهبان امری خطرناک برای کشور و اسلام است.\nو علی ما شاء الله از نقاط کوری که در زندگی پر فراز و نشیب مرحوم هاشمی رفسنجانی بود، خوب است برای همگان و علی الخصوص تاریخ این ملت روشن و ماندگار و درس عبرت برای همگان شود.\n\n\n\n\n۹۵/۱۱/۳۰\n\n\n\n\n\n۳\n\n\n\n\n\n۰\n\n\n\n\n\n\nHaFi\n\nآسیب شناسی\nامام خامنه ای\nامام خمینی\nانقلاب\nسیاست\n\n\n\n\n\n\n\n", "post_full_content_4": "\nدسته گل\nچهارشنبه, ۲۹ دی ۱۳۹۵، ۱۲:۲۷ ق.ظ\n\n\n#پست_موقت\nشاید\nشهادت گورای وجودت آقا زاده ی دسته گل...\n \n\n \nهدیه ای ناقابل به مناسبت دومین سالگرد شهادت آقا جهاد:\n \n\nمتاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد. توصیه ما به شما استفاده از مروگرهای رایج و بروزرسانی آن به آخرین نسخه می باشد با این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\n\n \n\nپ.ن: این روز ها که یکی یکی دسته گل های آقازاده های مفت خور اشراف زاده رو می شود، شما ها شَرَف و مردانگی را به رخ این موجودات کثیف کشیده و می کشیــد... \n \n\n\n\n\n۹۵/۱۰/۲۹\n\n\n\n\n\n۵\n\n\n\n\n\n۰\n\n\n\n\n\n\nHaFi\n\n\n\n\n\n\n", "post_full_content_2": "\nدلم می خواد بنویسم...\nچهارشنبه, ۲۱ تیر ۱۳۹۶، ۰۱:۱۶ ب.ظ\n\n\n \nدلم میخواهد بنویسیم\nاما نوشتنم نمی آید...\n \nبه نظرتون چرا!؟\n\n\n\n\n۹۶/۰۴/۲۱\n\n\n\n\n\n۴\n\n\n\n\n\n۰\n\n\n\n\n\n\nHaFi\n\n\n\n\n\n\n", "post_full_content_1": "\nابو المهدی\nچهارشنبه, ۶ دی ۱۳۹۶، ۰۸:۵۵ ق.ظ\n\n\nیک ماه پیش بود ...\nشهر پر شده بود از بنرهای عزا\nو دعوت مردم از طرف یکی از بزرگان برای شرکت در قافله ی عزای ابو المهدی عج\nسنگ تمام گذاشته شده بود\n \nچون کسی عزادار گشته که نه تنها این مملکت، بلکه \"بِیُمنِه رُزِقَ الوَرَی و بِوجودِه ثَبَتَتِ الأرضُ و السماء\"\nکسی که قلب عالم است\nرخت عزای پدر بر تن کرده...\n \nحال، همانطور که اگر کسی برای پدر شما مجلس عزا برپا کند، شما هرگز فراموش نمی کنید!\nپس باید برای صاحب الامر و امام حَی و حاضر و ناظر خود، سنگ تمام بگذاریم\nو هیئات مذهبی به خیابان ها بیایند\nو بر سر و سینه بزنند\nحتی باید این روز را تعطیل کرد و ... .\n.\nاما امروز\nشهر خالی از بنرهای تبریک و شاد باش و جشن و دعوت مردم برای شرکت در مراسمات میلاد ابو المهدی عج است\nپدر همان کسی که \"بِیُمنِه رُزِقَ الوَرَی ....\"\nدر شهر معدود جلسات جشنی برپا شده تا مردم شاد باشند در شادی ارباب و مولای خود...\n.\nیک سوال\nنکند امام زمان عچ امروز شاد نیستند!؟\nپس آیا نباید شاد بود!؟\nآیا نباید همانقدر که برای همدردی کردن با آقا در عزای پدر، و \"یَحزَنون بِحُزنِنا\" هزینه شد، کمی هم برای \"یَفرَحُون بفَرَحِنا\" ی امام زمان عج، هزینه می شد!؟\n.\nکمی قدم عقب تر بگذاریم\nهنوز دو هفته نگذشته، از میلاد آخرین منجی و فرستاده و نبی خدا حضرت محمد صلی الله علیه و آله\nمتأسفانه آن روز هم به سردی این روز گذشت!\nو چیزی در طرف این بزرگان مشاهده نشد!\n.\nظاهراً تفسیر برخی از \"رَحِمَ اللهُ مَن أحیاء أمرَنا...\"خلاصه شده در همان پر شور و بزرگ برگزار کردن مراسمات عزا\nو پا برهنه به خیابان ها آمدن...!\nکه به نظر می آید همین افراط و تفریط ها\nو همین شادی های پر مغز و زیبا را کوچک شمردن و نادیده گرفتنِ نیازِ جامعه به این جور شادی ها\nسبب دین گریزی بسیاری از مردم عامه و خاکستری\nو روی آوری آنها به شادی های خود ساخته شده...!\nهمین است که در خیابانی که مرکز دفاتر بسیاری از علما بزرگوار است در این شهر\nپُر باشد از کاج ها و بابانوئل های کریسمس!\nدر شهر دار العلم جهان اسلام.\n.\nپ.ن 1: میلاد ابو المهدی عج، امام حسن عسگری علیه السلام و همینطور میلاد نبی خدا حضرت عیسی علیه السلام مبارک باشد.\nپ.ن 2: إن شاء الله آمده ام که بمانم و ادامه بدهم. :)\nوالسلام\n\n\n\n\n۹۶/۱۰/۰۶\n\n\n\n\n\n۴\n\n\n\n\n\n۰\n\n\n\n\n\n\nHaFi\n\nآسیب شناسی\nامام زمان عج\nحوزه های علمیه\nسبک زندگی\nمتولیان فرهنگی\nپیامبر اکرم ص\n\n\n\n\n\n\n\n"}