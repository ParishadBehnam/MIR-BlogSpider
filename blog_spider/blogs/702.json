{"type": "blog", "blog_name": "تلخ همچون چای سرد", "blog_url": "http://atiyee.blog.ir/", "post_url_1": "http://atiyee.blog.ir/post/516", "post_title_1": "خلسه", "post_content_1": "یک ساز کمانچه است. ممتد نواخته می‌شود. غم را یواش یواش بزک می‌کند و ملاقه ملاقه می‌ریزد توی دلت. دلت هری می‌ریزد پایین اما‌ حالت را بد نمی‌کند. به قول فاطمه آخرش هم شبیه گفتن « ما را شکار کرد و‌ بیفکند و برنداشت» تمام می‌شود... القصه شش دور، دور زدم‌ توی مخاطبین گوشی‌ام. هی هم زدم. هی دنبال کسی گشتم که این موسیقی را برایش بفرستم. کسی که بعد از شنیدنش بدانم و‌ مطمئن باشم جگرش آتش می‌گیرد اما از شدت درد لذت‌بخشش چشمانش را روی هم‌ فشار می‌دهد و آخر سر همان حرفی که می‌خواهی بشنوی را می‌گوید و‌ دلت را ویلان می‌کند... کسی نبود... بعد هی ممتد کمانچه‌هه جیغ کشید و ‌نواخت و اخر سر فریاد کشید: ما را شکار کرد و ‌بیفکند و ‌برنداشت...", "post_url_2": "http://atiyee.blog.ir/post/515", "post_title_2": "آداب انتخاب عکس پروفایل", "post_content_2": "شاید براتون پیش اومده باشه که حال و احوال یه سری از دور و بریاتون رو با عکس پروفایل‌شون می‌سنجید. یا اتفاقات اخیر روزانه‌شون رو از توی عکساشون می‌بینید و در جریانش هستید! من یه دوست داشتم سال‌ها بود باهاش قطع ارتباط کرده بودم. بعد شماره‌ش هنوز تو گوشیم بود. گاهی یهویی به اکانت تلگرامش برمیخوردم متوجه می‌شدم مثلا چند روز اخیر تولد شوهرش بوده یا دو سه روز پیش با شوهرش رفته کافه! معضل عکس گذاشتن رو پروفایل‌ها... بیاین اینجا رو بخونید. ماجراهای صددرصد واقعی!", "post_url_3": "http://atiyee.blog.ir/post/514", "post_title_3": "دیگران عیب کنندم!", "post_content_3": "یه شیشه توی ‌دستم شکست. دستمو برید و‌ یه سری خرده‌هاش رفت توی دستم. نشست کنارم، دستمو گرفت و یکی یکی خرده‌های ریز رو از دستم در اورد. دلم می‌خواست هیچ‌وقت خرده شیشه‌های ریز فرو رفته توی دستم تموم ‌نشند تا دستم تا قیام قیامت توی ‌دستش باشه.\n\nای لعنت به دیدن خواب کسی که یواشکی دوستش داری!\n\nپ.ن: من کسیو دوست ندارم. این صرفا یه هذیانه:) درست مثل برچسبش.", "post_url_4": "http://atiyee.blog.ir/post/513", "post_title_4": "نوزاد کار", "post_content_4": "جدیدا با معضل اجتماعی‌ئی روبرو شدیم که روی سیسمونی بچه حتما باید یه اکانت اینستاگرام باشه. جدی میگما. بعد میگند بچه زبون هم باز کنه اولین چیزی که میپرسه اینه که چندتا فالور داره... باور نمیکنید؟ بزنید روی لینک زیر و مطلب رو بخونید.....\nلینک زیر:)))", "post_url_5": "http://atiyee.blog.ir/post/510", "post_title_5": "و هنوز نیاوردم", "post_content_5": "شب اولی که تهران آمدم و توی نمازخانه‌ی خوابگاه دراز کشیده بودم، دفتری که همراه اورده بودم را باز کردم و‌ نوشتم:«تیتر یک: من برای کشف خودم و شهر به تهران آمدم نه برای درس!». و از آن شب تصمیم گرفتم، هرشب یک‌ تیتر برای زندگی آن روزم بنویسم. هفته‌ی بعدش دفتر را باز کردم و نوشتم:« خدایا کمکم کن از بی‌کسی، به هرکسی رو نیارم توی این شهر.». نمی‌دانم در چه شرایط سخت و‌مزخرفی این را نوشته بودم، اما چند شب پیش که اتفاقی دفترم را باز کردم دیدم تیترهایی که قرار بود هرشب بنویسم تا مدتی یکسان بودند. بعد هم زیرشان علامت ایضا خورده بودند:« خدایا کمکم کن از بی‌کسی، به هرکسی رو نیارم توی این شهر.»... «خدایا کمکم کن از بی‌کسی، به هرکسی رو نیارم توی این شهر.». «خدایا کمکم کن از بی‌کسی، به هرکسی رو نیارم توی این شهر.»...\n", "post_full_content_1": "\nخلسه\nيكشنبه, ۱ بهمن ۱۳۹۶، ۰۴:۰۹ ب.ظ\n\n\nیک ساز کمانچه است. ممتد نواخته می‌شود. غم را یواش یواش بزک می‌کند و ملاقه ملاقه می‌ریزد توی دلت. دلت هری می‌ریزد پایین اما‌ حالت را بد نمی‌کند. به قول فاطمه آخرش هم شبیه گفتن « ما را شکار کرد و‌ بیفکند و برنداشت» تمام می‌شود... القصه شش دور، دور زدم‌ توی مخاطبین گوشی‌ام. هی هم زدم. هی دنبال کسی گشتم که این موسیقی را برایش بفرستم. کسی که بعد از شنیدنش بدانم و‌ مطمئن باشم جگرش آتش می‌گیرد اما از شدت درد لذت‌بخشش چشمانش را روی هم‌ فشار می‌دهد و آخر سر همان حرفی که می‌خواهی بشنوی را می‌گوید و‌ دلت را ویلان می‌کند... کسی نبود... بعد هی ممتد کمانچه‌هه جیغ کشید و ‌نواخت و اخر سر فریاد کشید: ما را شکار کرد و ‌بیفکند و ‌برنداشت...\n\n\n\n\n۹۶/۱۱/۰۱\n\n\nعطیه میرزاامیری\n\nاز لا به لای زندگی\n\n\n\n", "post_full_content_5": "\nو هنوز نیاوردم\nجمعه, ۸ دی ۱۳۹۶، ۰۴:۴۳ ب.ظ\n\n\nشب اولی که تهران آمدم و توی نمازخانه‌ی خوابگاه دراز کشیده بودم، دفتری که همراه اورده بودم را باز کردم و‌ نوشتم:«تیتر یک: من برای کشف خودم و شهر به تهران آمدم نه برای درس!». و از آن شب تصمیم گرفتم، هرشب یک‌ تیتر برای زندگی آن روزم بنویسم. هفته‌ی بعدش دفتر را باز کردم و نوشتم:« خدایا کمکم کن از بی‌کسی، به هرکسی رو نیارم توی این شهر.». نمی‌دانم در چه شرایط سخت و‌مزخرفی این را نوشته بودم، اما چند شب پیش که اتفاقی دفترم را باز کردم دیدم تیترهایی که قرار بود هرشب بنویسم تا مدتی یکسان بودند. بعد هم زیرشان علامت ایضا خورده بودند:« خدایا کمکم کن از بی‌کسی، به هرکسی رو نیارم توی این شهر.»... «خدایا کمکم کن از بی‌کسی، به هرکسی رو نیارم توی این شهر.». «خدایا کمکم کن از بی‌کسی، به هرکسی رو نیارم توی این شهر.»...\n\n\n\n\n\n۹۶/۱۰/۰۸\n\n\nعطیه میرزاامیری\n\nبی سرزمین تر از باد\n\n\n\n\n\n\n\n", "post_full_content_3": "\nدیگران عیب کنندم!\nدوشنبه, ۲۵ دی ۱۳۹۶، ۱۲:۵۴ ب.ظ\n\n\nیه شیشه توی ‌دستم شکست. دستمو برید و‌ یه سری خرده‌هاش رفت توی دستم. نشست کنارم، دستمو گرفت و یکی یکی خرده‌های ریز رو از دستم در اورد. دلم می‌خواست هیچ‌وقت خرده شیشه‌های ریز فرو رفته توی دستم تموم ‌نشند تا دستم تا قیام قیامت توی ‌دستش باشه.\n\nای لعنت به دیدن خواب کسی که یواشکی دوستش داری!\n\nپ.ن: من کسیو دوست ندارم. این صرفا یه هذیانه:) درست مثل برچسبش.\n\n\n\n\n۹۶/۱۰/۲۵\n\n\nعطیه میرزاامیری\n\nهذیان\n\n\n\n\n\n\n\n", "post_full_content_2": "\nآداب انتخاب عکس پروفایل\nچهارشنبه, ۲۷ دی ۱۳۹۶، ۰۹:۵۳ ق.ظ\n\n\nشاید براتون پیش اومده باشه که حال و احوال یه سری از دور و بریاتون رو با عکس پروفایل‌شون می‌سنجید. یا اتفاقات اخیر روزانه‌شون رو از توی عکساشون می‌بینید و در جریانش هستید! من یه دوست داشتم سال‌ها بود باهاش قطع ارتباط کرده بودم. بعد شماره‌ش هنوز تو گوشیم بود. گاهی یهویی به اکانت تلگرامش برمیخوردم متوجه می‌شدم مثلا چند روز اخیر تولد شوهرش بوده یا دو سه روز پیش با شوهرش رفته کافه! معضل عکس گذاشتن رو پروفایل‌ها... بیاین اینجا رو بخونید. ماجراهای صددرصد واقعی!\n\n\n\n\n۹۶/۱۰/۲۷\n\n\nعطیه میرزاامیری\n\nمن اینجا اونجا\n\n\n\n\n", "post_full_content_4": "\nنوزاد کار\nجمعه, ۲۲ دی ۱۳۹۶، ۰۱:۴۲ ب.ظ\n\n\nجدیدا با معضل اجتماعی‌ئی روبرو شدیم که روی سیسمونی بچه حتما باید یه اکانت اینستاگرام باشه. جدی میگما. بعد میگند بچه زبون هم باز کنه اولین چیزی که میپرسه اینه که چندتا فالور داره... باور نمیکنید؟ بزنید روی لینک زیر و مطلب رو بخونید.....\nلینک زیر:)))\n\n\n\n\n۹۶/۱۰/۲۲\n\n\nعطیه میرزاامیری\n\nمن اینجا اونجا\n\n\n\n\n"}