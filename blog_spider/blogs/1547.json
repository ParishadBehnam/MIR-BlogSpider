{"type": "blog", "blog_name": "کاغذ رنگی", "blog_url": "http://kaghazrangi.blog.ir/", "post_url_1": "http://kaghazrangi.blog.ir/post/26", "post_title_1": "سینما کاغذرنگی: درون و بیرون", "post_content_1": "تا حالا دلتان خواسته به درون آدم ها سفر کنید؟ مثلا ببینید یک نفر که یک کاری را میکند واقعا در دلش چه چیزی گذشته که این کار را کرده است؟مثلا کسی که در اتوبوس یکهویی میزند زیر خنده چرا میخندد یا کسی که وسط جمع یکدفعه چشمهایش پر اشک میشود دلیلش چیست؟\nفهمیدن چیزهایی که در سر آدم ها میگذرد علاوه بر جذاب بودن میتواند خیلی هم ترسناک یا شاید هم ناراحت کننده باشد.\n\n\nانیمیشن \"درون و بیرون\" ما را به سرزمین ذهن،افکار و خاطرات دختری بانم رایلی میبرد و ما را پای قصه ها و غصه ها و شادی های او مینشاند،پیشنهاد میشود این انیمیشین خیلی خیلی جذاب را از دست ندهید.کارگردانش هم کارگردان انیمیشن جذاب دانشکده هیولاها ست و به قولی در انیمیشن سازی برای خودش اوستاست!\nالبته این نکته قابل ذکر است که به این انیمیشن فقط به عنوان یک انیمیشن نگاه کنید،مگر نه از لحاظ علمی و روانشناسی و دینی دارای مشکلاتی هست که برای دانستنش بد نیست به نقد آن هم نگاهی بیندازید.\nامیدواریم از دیدنش لذت ببرید،به امید روزی که خودمان بتوانیم چنین انیمیشن هایی را برای کودکان و نوجوانان دنیا بسازیم:)\n\n+اگه معرفی کتاب ها،انیمیشن ها،داستان ها و شعر ها و هرچیز مناسب نوجوانان دیگه ای دارید برامن بفرستید خیلی خیلی خوشحال و ممنون میشیم!", "post_url_2": "http://kaghazrangi.blog.ir/post/25", "post_title_2": "نگارخانه کاغذرنگی: خداحفظشون کنه:)", "post_content_2": "\nطرح از:خانوم ر.ابوترابی", "post_url_3": "http://kaghazrangi.blog.ir/post/24", "post_title_3": "کتابخانه کاغذ رنگی: هستی", "post_content_3": "تا\nحالا شده دلتان بخواهد چیزی که هستید نباشید؟ مثلا دلتان بخواهد به جای یک دختر\nلباس گل گلی پوش تبدیل به یک پسر با تیپ اسپورت بشوید؟ یا اگر یک پسرید بشوید شبیه\nقهرمانان توی فیلم ها؟ مثلا سوپرمن و بت من با کلی کارهای عجیب و غریب؟\nهستی قصه\nما یک دختر بسیار جسور و بازیگوش است که از قضا اصلا از دختر بودن خودش راضی نیست\nو هر کاری میکند که بیشتر و بیشر شیه پسرها بشود اما اتفاقات غیرمنتظره ای می افتد\nکه زندگی اش را از این رو به آن رو میکند..\n فرهاد\nحسن زاده از آن نویسندگان خیلی خوب کودک و نوجوان است با کلی جایزه های داخلی و\nخارجی که با نوشت هایش دست آدم را میگیرد و درست میبرد و میگذارد وسط یک ماجرای\nخیلی جذاب و قشنگ!\nبا هر\nسن و سالی که هستید اگر یک رمان به درد بخور و حال خوب کن آن هم از جنس ایرانی اش\nمیخواهید \"هستی\" را از دست ندهید\n\n\nچند\nخطی هم بخوانید از شروع کتاب خوب هستی:\n\"دستم\nشکسته بود. دست شکسته‌ام توی گچ بود و از گردنم آویزان. تازه، درد هم می‌کرد. ولی\nجرات جیک زدن نداشتم، از ترس بابا. بابا هم جیک نمی‌زد، به جایش غلغل می‌کرد.\nعینهو دیگ آبجوشی که آبش از کناره‌های درش بزند بیرون، جیزجیز جوش می‌زد و راه می‌رفت.\nآنقدر عصبانی بود که اگر تمام نخلستانهای آبادان و خرمشهر را هم به نامش می‌کردی، خوشحال\nنمی‌شد. حتی اگر تمام کشتی‌ها و لنجهای بندر را می‌دادی، یا حتی...\n«بیا\nدیگه اِدبار!»\n هر کس نمی‌دانست فکر می‌کرد اسم من ادبار است.\nاسمم ادبار نبود و می‌دانستم معنی‌اش خوب نبود. من هم یواش راه می‌رفتم. چون می‌ترسیدم.\nمی‌ترسیدم از پله‌ها بیفتم و دوباره شر به پا شود. دلم نمی‌خواست باز بروم توی اتاق گچ و دکتر آن یکی دستم را هم گچ بگیرد. بابا\nپایین پله‌ها ‌ایستاد و نگاهم کرد. آفتاب دم ظهر چشم‌هاش را تنگ کرده بود. عینک\nدودی‌اش را یادش رفته بود بیاورد. سفیدی تخم چشم‌هاش معلوم نبود ولی می‌دانستم چه‌قدر\nاز دیدنم برزخ است. همان طور که بدجور نگاهم می‌کرد، گفت: «بذار برسیم خونه، بلالت\nمی‌کنم.»", "post_url_4": "http://kaghazrangi.blog.ir/post/23", "post_title_4": "کلیشه نباشیم: چقد می ارزی؟", "post_content_4": "\n\n\nهمیشه بینِ دوستان و آشنایانِ\nما آدم هایی هستند که کارهای عجیب و غریبی میکنند. مثلا سالی یک بار گوشی تلفن\nهمراهشان را عوض میکنند، یا از لوازم و التحریر خاص و خیلی گران قیمت استفاده می\nکنند.\nآدم هایی که میدانند اجناسِ\nارزان تر و بهتری برای استفاده هست، ولی باز اصرار دارند که جنس گران تر را\nخریداری کنند. این آدم ها در مهمانی های عید و دید و بازدید هایی که این روزها\nخیلی باهاش درگیر هستید بیشتر به چشم میایند. مثلا کت و شلواری که قیمتش با یه\nماشین دست دوم برابری میکند یا روسری ای که میشود با پولِ آن شامِ یک خانواده ی\nپنج نفری را تامین کرد. کفش هایی که با تنهایی هزینه ی تحصیلِ ابتدایی یک کودک بی\nسرپرست است و ... . \nگاهی ما هم دوست داریم مثلِ\nآنها باشیم. کیف و کفش های گران قیمت. روسری های ابریشمیِ براق و لباس هایی که فقط\nدیدنش دلمان را آب می کند، چه رسد به پوشیدنش.\nاما آیا واقعا پوشیدن و داشتن\nو دست گرفتنِ همچین وسایلِ گرانقیمتی ضروری ست؟ نمیشود با یک دفترِ معمولی به\nمدرسه رفت یا با یک کفش ارزان قیمتِ تولیدِ داخل مهمانی های عید را گذراند؟\nبیایید کلیشه نباشیم. خودمان\nباشیم، اندکی عاقل تر از بقیه. فکر کنیم با نصفِ هزینه ی هر کفش یا کیف یا لباس چه\nکارِ بهتری میشود کرد؟ چند گرسنه را میشود سیر کرد و هزینه ی تحصیلِ چند نفر را\nفراهم کرد؟ بیایید به جای اینکه فکر کنیم کیف و کفش و لباس و مداد و دفترمان چه\nجنسی و چه مارکی هستند و به چه قیمتی خریده شده اند، ببینیم خودمان چقدر می ارزیم؟\n\nنویسنده:ملیکا مشتاقی", "post_url_5": "http://kaghazrangi.blog.ir/post/21", "post_title_5": "کارگاه شعرکاغذرنگی:ساده سرایی", "post_content_5": "به امیدخدا ازین ببعد در کاغذرنگی کارگاه شعری خواهیم داشت  با درس های استاد سید مهدی حسینی:)\n\nجلسه اول:یکی از مشکلات بزرگ شاعران نوجوان و جوان، تقلید از زبان بزرگان شعر است. آنها می خواهند مثل حافظ و سعدی و انوری و صائب شعر بسرایند تا مخاطبان باور کنند که آنها هم مثل حافظ و سعدی و انوری و صائب شاعرند!اما این روش اصلاً درست نیست! به یاد داشته باشیم که شعر، بیان رازهای درون و باورهای قلبی ماست که قرار است برای همدلان و همزبانان مان بیان کنیم به همین دلیل باید به زبان خودمان ساده و صمیمی حرف بزنیم نه با زبان حافظ و سعدی و انوری و صائب!نکته دیگر این که تکرار حرف های حافظ و سعدی و انوری و صائب که هنر نیست! وقتی هنر اتفاق می افتد و شکل می گیرد که نوآوری و خلاقیت در آن ظهور یابد. در تکرار حرف دیگران، چیزی به نام نوآوری وجود ندارد و شاعری که سعی دارد به زبان بزرگانی چون حافظ و سعدی و انوری و صائب شعر بگوید، در همان قدم اول، راه رسیدن به شعر واقعی را بر خود مسدود کرده است.البته به شاعرانی که تلاش دارند مثل حافظ و .... شعر بگویند، باید تبریک بگوئیم؛ زیرا دورنمایی وسیع و آینده ای روشن را برای خود ترسیم کرده اند؛ اما شرط  مثل حافظ و سعدی و انوری و صائب شاعر شدن، تقلید از زبان آن ها نیست! بلکه باید روش ها و تکنیک های آنان را بیاموزیم و با زبان خود شعر بگوئیم.اولین درسی که از حافظ و سعدی در شاعری باید آموخت، ساده گوئی و صمیمی سرائی است. استفاده از الفاظ قُلمبه و نامأنوس با ذهن ها، اصلاً روش درستی نیست و باعث خستگی ذهن مخاطب و فرار او از شعر می شود.بنابر این در درس امروز تلاش می کنیم ساده و صمیمی شعر بسرائیم. باید درست مثل حرف زدن – که خیلی راحت با معلم، والدین و دوستانمان با آنها سالم ولی صمیمی حرف می زنیم- بتوانیم حرف هایمان را بب زبانی دل نشین در قالب شعر بیان کنیم. در این جا چند نمونه از ساده سرائی را برایتان نقل می کنم:نمونه (1)باغ سبز است و آسمان آبی ستجان هر سبزه جوان آبی ستحس و حال درختها سبز استحال و روز پرندگان آبی ستناگهان رنگ ابر می گیردآسمانی که ناگهان آبی ستگاه می بینی آسمان خیس استزیر باران و، همچنان آبی ستابرها اشک شوق می ریزنددل هر قطره بی گمان آبی ستوقتی این گونه باغها سبزند،وقتی آن گونه آسمان آبی ست،می توان روح شعر را حس کردنمره خالق توانا: بیست!/ سیدمحمدجواد شرافت\nدر شعر بالا چند ویژگی وجود دارد که «ساده سرایی» را برای ما تفهیم می کند:1. هیچ واژه ناآشنا و نا مأنوس در آن به کار نرفته است. یعنی در خواندن و فهم  آن لازم نیست از کتاب فرهنگ لغات استفاده کنیم!2. تمام بیت ها( جملات) با فعل  تمام شده اند یعنی شاعر سعی کرده است کلمات و جملات را به صورتی بیاورد که خواندن شعر و موسیقی آن برای کسی دشوار نباشد؛ طبیعتاً در این حالت، مفهوم شعر هم برای ما به شیوه بهتری انتقال می یابد.3. تمام جملات کوتاه است؛ یعنی هیچ جمله طولانی وجود ندارد که ما بخاطر خواندنش، سر و ته متن را گم کنیم و اصلا نفهمیم که شاعر چه می خواهد بگوید؟ 4. تمام کلمات شعر، ساده اند چون محسوس و عینی هستند؛ کلماتی مثل: باران، باغ،آسمان،سبزه، درخت، و... همه برای ما قابل درک است همین کلمات، زمینه ساز شده اند تا شاعر بتواند مفهومی والا و ارزشمند را در بیانی ساده ارائه کند:« نمره خالق توانا: بیست!»5. جملات شاعر، کاملا شبیه حرف زدن مردم است یعنی شاعر،  دقیقا مثل زبان مردم-اما شاعرانه و خیال انگیز- با ما سخن میگوید.پس بر اساس این شعر یاد گرفتیم این پنج اصل مهم را در ساده سرایی توجه داشته باشیم.\n\nادامه نمونه هارو میتونید در ادامه مطلب بخونید\n\nادامه مطلب", "post_full_content_2": "\n\nنگارخانه کاغذرنگی: خداحفظشون کنه:)\n\n\n\nطرح از:خانوم ر.ابوترابی\n\n\n\n\n\n\n\n۵ پسندیدم\n\n\n\n\n۹ نظر\n\n\n\n\n\n\n\nکاغذ رنگی\n\n\n\n\nچهارشنبه ۲۴ آذر ۹۵\n\n\n\n\n۱۰:۳۰\n\n\n\n\n\n\n\n\n\n\n\n\n\n", "post_full_content_5": "\n\nکارگاه شعرکاغذرنگی:ساده سرایی\n\n\nبه امیدخدا ازین ببعد در کاغذرنگی کارگاه شعری خواهیم داشت  با درس های استاد سید مهدی حسینی:)\n\nجلسه اول:یکی از مشکلات بزرگ شاعران نوجوان و جوان، تقلید از زبان بزرگان شعر است. آنها می خواهند مثل حافظ و سعدی و انوری و صائب شعر بسرایند تا مخاطبان باور کنند که آنها هم مثل حافظ و سعدی و انوری و صائب شاعرند!اما این روش اصلاً درست نیست! به یاد داشته باشیم که شعر، بیان رازهای درون و باورهای قلبی ماست که قرار است برای همدلان و همزبانان مان بیان کنیم به همین دلیل باید به زبان خودمان ساده و صمیمی حرف بزنیم نه با زبان حافظ و سعدی و انوری و صائب!نکته دیگر این که تکرار حرف های حافظ و سعدی و انوری و صائب که هنر نیست! وقتی هنر اتفاق می افتد و شکل می گیرد که نوآوری و خلاقیت در آن ظهور یابد. در تکرار حرف دیگران، چیزی به نام نوآوری وجود ندارد و شاعری که سعی دارد به زبان بزرگانی چون حافظ و سعدی و انوری و صائب شعر بگوید، در همان قدم اول، راه رسیدن به شعر واقعی را بر خود مسدود کرده است.البته به شاعرانی که تلاش دارند مثل حافظ و .... شعر بگویند، باید تبریک بگوئیم؛ زیرا دورنمایی وسیع و آینده ای روشن را برای خود ترسیم کرده اند؛ اما شرط  مثل حافظ و سعدی و انوری و صائب شاعر شدن، تقلید از زبان آن ها نیست! بلکه باید روش ها و تکنیک های آنان را بیاموزیم و با زبان خود شعر بگوئیم.اولین درسی که از حافظ و سعدی در شاعری باید آموخت، ساده گوئی و صمیمی سرائی است. استفاده از الفاظ قُلمبه و نامأنوس با ذهن ها، اصلاً روش درستی نیست و باعث خستگی ذهن مخاطب و فرار او از شعر می شود.بنابر این در درس امروز تلاش می کنیم ساده و صمیمی شعر بسرائیم. باید درست مثل حرف زدن – که خیلی راحت با معلم، والدین و دوستانمان با آنها سالم ولی صمیمی حرف می زنیم- بتوانیم حرف هایمان را بب زبانی دل نشین در قالب شعر بیان کنیم. در این جا چند نمونه از ساده سرائی را برایتان نقل می کنم:نمونه (1)باغ سبز است و آسمان آبی ستجان هر سبزه جوان آبی ستحس و حال درختها سبز استحال و روز پرندگان آبی ستناگهان رنگ ابر می گیردآسمانی که ناگهان آبی ستگاه می بینی آسمان خیس استزیر باران و، همچنان آبی ستابرها اشک شوق می ریزنددل هر قطره بی گمان آبی ستوقتی این گونه باغها سبزند،وقتی آن گونه آسمان آبی ست،می توان روح شعر را حس کردنمره خالق توانا: بیست!/ سیدمحمدجواد شرافت\nدر شعر بالا چند ویژگی وجود دارد که «ساده سرایی» را برای ما تفهیم می کند:1. هیچ واژه ناآشنا و نا مأنوس در آن به کار نرفته است. یعنی در خواندن و فهم  آن لازم نیست از کتاب فرهنگ لغات استفاده کنیم!2. تمام بیت ها( جملات) با فعل  تمام شده اند یعنی شاعر سعی کرده است کلمات و جملات را به صورتی بیاورد که خواندن شعر و موسیقی آن برای کسی دشوار نباشد؛ طبیعتاً در این حالت، مفهوم شعر هم برای ما به شیوه بهتری انتقال می یابد.3. تمام جملات کوتاه است؛ یعنی هیچ جمله طولانی وجود ندارد که ما بخاطر خواندنش، سر و ته متن را گم کنیم و اصلا نفهمیم که شاعر چه می خواهد بگوید؟ 4. تمام کلمات شعر، ساده اند چون محسوس و عینی هستند؛ کلماتی مثل: باران، باغ،آسمان،سبزه، درخت، و... همه برای ما قابل درک است همین کلمات، زمینه ساز شده اند تا شاعر بتواند مفهومی والا و ارزشمند را در بیانی ساده ارائه کند:« نمره خالق توانا: بیست!»5. جملات شاعر، کاملا شبیه حرف زدن مردم است یعنی شاعر،  دقیقا مثل زبان مردم-اما شاعرانه و خیال انگیز- با ما سخن میگوید.پس بر اساس این شعر یاد گرفتیم این پنج اصل مهم را در ساده سرایی توجه داشته باشیم.\n\nادامه نمونه هارو میتونید در ادامه مطلب بخونید\nنمونه(2)غنچه با دل گرفته گفت:« زندگی،لب ز خنده بستن استگوشه ای درون خود شکستن است »گل به خنده گفت :« زندگی شکفتن استبا زبان سبز، راز گفتن است »گفت و گوی غنچه و گل از درون باغچه باز هم به گوش می رسد ...تو چه فکر می کنی ؟راستی کدام یک درست گفته اند؟من که فکر می کنمگل به راز زندگی اشاره کرده است.هر چه باشد، او  گل است.گل یکی دو پیرهن،بیش تر ز غنچه پاره کرده است/زنده یاد دکتر  قیصر امین پور \nدر این شعر نیز چند نشانه از «ساده سرایی» وجود دارد و شاعر با تکیه بر زبان ساده مردم ( گفت و گو و بحث ) تعریفی ساده اما بسیار عمیق از زندگی ارائه کرده است؛ براستی اگر  در این شعر، زندگی با کلمات قلمبه سلمبه تفسیر می شد آیا رغبتی به خواندن آن داشتید؟از دیگر تکنیک های مهم در این شعر در کنار گفت و گو و روایت، استفاده از  کنایات مردمی و عامیانه است:  هر چه باشد، او  گل است.گل یکی دو پیرهن،بیش تر ز غنچه پاره کرده است!می بینید که با زبان ساده چقدر راحت می توان حرف های دلنشین و حتی عمیق و ماندگاری زد.\nنمونه (3)از باغ می‌برند چراغانی‌ات کنندتا کاج جشنهای زمستانی‌ات کنندپوشانده‌اند «صبح» تو را «ابرهای تار»تنها به این بهانه که بارانی‌ات کنندیوسف! به این رها شدن از چاه، دل مبنداین بار می‌برند که زندانی‌ات کنندای گل گمان مکن به شب جشن می‌رویشاید به خاک مرده‌ای ارزانی‌ات کنندیک نقطه بیش فرق رحیم و رجیم نیستاز نقطه‌ای بترس که شیطانی‌ات کنندآب طلب نکرده همیشه مراد نیستگاهی بهانه‌ای است که قربانی‌ات کنند... /فاضل نظریدر این شعر نیز نمونه هائی از کاربرد زبان مردم و تلاش برای رسیدن به ساده سرائی آشکار است؛ زبان ساده و بدون تکلف و دست انداز، موسیقی روان، شیوه چینش بیتها و پایان بندی آن با فعل- که باعث شده است زبان شعر درست مثل زبان مردم روان گردد- و از همه جالب تر این که  در بیت اخر از ضرب المثل هم استفاده شده است.نمونه(4)یک درخت پیرم و سهم تبرها می شوممرده ام، دارم خوراک جانورها می شومبی خیال از رنج فریادم تردّد می کنندباعث لبخند تلخ رهگذرها می شومبا زبان لال خود حس میکنم این روزهاهم نشین و هم کلام کور و کرها می شومهیچ کس دیگر کنارم نیست، می ترسم از ایناین که دارم مثل مفقود الاثرها می شوم.../ زنده یاد نجمه زارع \n\n\n\n\n\n\n\n۳ پسندیدم\n\n\n\n\n۳ نظر\n\n\n\n\n\n\n\nکاغذ رنگی\n\n\n\n\nشنبه ۱۳ آذر ۹۵\n\n\n\n\n۱۸:۴۵\n\n\n\n\n\n\n\n\n\n\n\n\n\n", "post_full_content_4": "\n\nکلیشه نباشیم: چقد می ارزی؟\n\n\n\n\n\nهمیشه بینِ دوستان و آشنایانِ\nما آدم هایی هستند که کارهای عجیب و غریبی میکنند. مثلا سالی یک بار گوشی تلفن\nهمراهشان را عوض میکنند، یا از لوازم و التحریر خاص و خیلی گران قیمت استفاده می\nکنند.\nآدم هایی که میدانند اجناسِ\nارزان تر و بهتری برای استفاده هست، ولی باز اصرار دارند که جنس گران تر را\nخریداری کنند. این آدم ها در مهمانی های عید و دید و بازدید هایی که این روزها\nخیلی باهاش درگیر هستید بیشتر به چشم میایند. مثلا کت و شلواری که قیمتش با یه\nماشین دست دوم برابری میکند یا روسری ای که میشود با پولِ آن شامِ یک خانواده ی\nپنج نفری را تامین کرد. کفش هایی که با تنهایی هزینه ی تحصیلِ ابتدایی یک کودک بی\nسرپرست است و ... . \nگاهی ما هم دوست داریم مثلِ\nآنها باشیم. کیف و کفش های گران قیمت. روسری های ابریشمیِ براق و لباس هایی که فقط\nدیدنش دلمان را آب می کند، چه رسد به پوشیدنش.\nاما آیا واقعا پوشیدن و داشتن\nو دست گرفتنِ همچین وسایلِ گرانقیمتی ضروری ست؟ نمیشود با یک دفترِ معمولی به\nمدرسه رفت یا با یک کفش ارزان قیمتِ تولیدِ داخل مهمانی های عید را گذراند؟\nبیایید کلیشه نباشیم. خودمان\nباشیم، اندکی عاقل تر از بقیه. فکر کنیم با نصفِ هزینه ی هر کفش یا کیف یا لباس چه\nکارِ بهتری میشود کرد؟ چند گرسنه را میشود سیر کرد و هزینه ی تحصیلِ چند نفر را\nفراهم کرد؟ بیایید به جای اینکه فکر کنیم کیف و کفش و لباس و مداد و دفترمان چه\nجنسی و چه مارکی هستند و به چه قیمتی خریده شده اند، ببینیم خودمان چقدر می ارزیم؟\n\nنویسنده:ملیکا مشتاقی\n\n\n\n\n\n\n\n۲ پسندیدم\n\n\n\n\n۴ نظر\n\n\n\n\n\n\n\nکاغذرنگی\n\n\n\n\nشنبه ۲۰ آذر ۹۵\n\n\n\n\n۰۹:۳۶\n\n\n\n\n\n\n\n\n\n\n\n\n\n", "post_full_content_1": "\n\nسینما کاغذرنگی: درون و بیرون\n\n\nتا حالا دلتان خواسته به درون آدم ها سفر کنید؟ مثلا ببینید یک نفر که یک کاری را میکند واقعا در دلش چه چیزی گذشته که این کار را کرده است؟مثلا کسی که در اتوبوس یکهویی میزند زیر خنده چرا میخندد یا کسی که وسط جمع یکدفعه چشمهایش پر اشک میشود دلیلش چیست؟\nفهمیدن چیزهایی که در سر آدم ها میگذرد علاوه بر جذاب بودن میتواند خیلی هم ترسناک یا شاید هم ناراحت کننده باشد.\n\n\nانیمیشن \"درون و بیرون\" ما را به سرزمین ذهن،افکار و خاطرات دختری بانم رایلی میبرد و ما را پای قصه ها و غصه ها و شادی های او مینشاند،پیشنهاد میشود این انیمیشین خیلی خیلی جذاب را از دست ندهید.کارگردانش هم کارگردان انیمیشن جذاب دانشکده هیولاها ست و به قولی در انیمیشن سازی برای خودش اوستاست!\nالبته این نکته قابل ذکر است که به این انیمیشن فقط به عنوان یک انیمیشن نگاه کنید،مگر نه از لحاظ علمی و روانشناسی و دینی دارای مشکلاتی هست که برای دانستنش بد نیست به نقد آن هم نگاهی بیندازید.\nامیدواریم از دیدنش لذت ببرید،به امید روزی که خودمان بتوانیم چنین انیمیشن هایی را برای کودکان و نوجوانان دنیا بسازیم:)\n\n+اگه معرفی کتاب ها،انیمیشن ها،داستان ها و شعر ها و هرچیز مناسب نوجوانان دیگه ای دارید برامن بفرستید خیلی خیلی خوشحال و ممنون میشیم!\n\n\n\n\n\n\n\n۲ پسندیدم\n\n\n\n\n۶ نظر\n\n\n\n\n\n\n\nکاغذرنگی\n\n\n\n\nپنجشنبه ۲ دی ۹۵\n\n\n\n\n۱۲:۳۵\n\n\n\n\n\n\n\n\n\n\n\n\nکلمات کلیدی :\n\n\nدرون و بیرون\n\n\nمعرفی انیمیشن\n\n\n\n\n\n\n\n\n", "post_full_content_3": "\n\nکتابخانه کاغذ رنگی: هستی\n\n\nتا\nحالا شده دلتان بخواهد چیزی که هستید نباشید؟ مثلا دلتان بخواهد به جای یک دختر\nلباس گل گلی پوش تبدیل به یک پسر با تیپ اسپورت بشوید؟ یا اگر یک پسرید بشوید شبیه\nقهرمانان توی فیلم ها؟ مثلا سوپرمن و بت من با کلی کارهای عجیب و غریب؟\nهستی قصه\nما یک دختر بسیار جسور و بازیگوش است که از قضا اصلا از دختر بودن خودش راضی نیست\nو هر کاری میکند که بیشتر و بیشر شیه پسرها بشود اما اتفاقات غیرمنتظره ای می افتد\nکه زندگی اش را از این رو به آن رو میکند..\n فرهاد\nحسن زاده از آن نویسندگان خیلی خوب کودک و نوجوان است با کلی جایزه های داخلی و\nخارجی که با نوشت هایش دست آدم را میگیرد و درست میبرد و میگذارد وسط یک ماجرای\nخیلی جذاب و قشنگ!\nبا هر\nسن و سالی که هستید اگر یک رمان به درد بخور و حال خوب کن آن هم از جنس ایرانی اش\nمیخواهید \"هستی\" را از دست ندهید\n\n\nچند\nخطی هم بخوانید از شروع کتاب خوب هستی:\n\"دستم\nشکسته بود. دست شکسته‌ام توی گچ بود و از گردنم آویزان. تازه، درد هم می‌کرد. ولی\nجرات جیک زدن نداشتم، از ترس بابا. بابا هم جیک نمی‌زد، به جایش غلغل می‌کرد.\nعینهو دیگ آبجوشی که آبش از کناره‌های درش بزند بیرون، جیزجیز جوش می‌زد و راه می‌رفت.\nآنقدر عصبانی بود که اگر تمام نخلستانهای آبادان و خرمشهر را هم به نامش می‌کردی، خوشحال\nنمی‌شد. حتی اگر تمام کشتی‌ها و لنجهای بندر را می‌دادی، یا حتی...\n«بیا\nدیگه اِدبار!»\n هر کس نمی‌دانست فکر می‌کرد اسم من ادبار است.\nاسمم ادبار نبود و می‌دانستم معنی‌اش خوب نبود. من هم یواش راه می‌رفتم. چون می‌ترسیدم.\nمی‌ترسیدم از پله‌ها بیفتم و دوباره شر به پا شود. دلم نمی‌خواست باز بروم توی اتاق گچ و دکتر آن یکی دستم را هم گچ بگیرد. بابا\nپایین پله‌ها ‌ایستاد و نگاهم کرد. آفتاب دم ظهر چشم‌هاش را تنگ کرده بود. عینک\nدودی‌اش را یادش رفته بود بیاورد. سفیدی تخم چشم‌هاش معلوم نبود ولی می‌دانستم چه‌قدر\nاز دیدنم برزخ است. همان طور که بدجور نگاهم می‌کرد، گفت: «بذار برسیم خونه، بلالت\nمی‌کنم.»\n\n\n\n\n\n\n\n۲ پسندیدم\n\n\n\n\n۳ نظر\n\n\n\n\n\n\n\nکاغذ رنگی\n\n\n\n\nدوشنبه ۲۲ آذر ۹۵\n\n\n\n\n۱۰:۳۰\n\n\n\n\n\n\n\n\n\n\n\n\nکلمات کلیدی :\n\n\nرمان نوجوان\n\n\nرمان نوجوان امروز\n\n\nفرهاد حسن زاده\n\n\nمعرفی کتاب هستی\n\n\nنوجوانان\n\n\nهستی\n\n\nکانون پرورش فکری کودکان و نوجوانان\n\n\n\n\n\n\n\n\n"}