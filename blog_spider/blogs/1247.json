{"type": "blog", "blog_name": "فریاد زیر آب", "blog_url": "http://faaryaa.blog.ir/", "post_url_1": "http://faaryaa.blog.ir/post/326", "post_title_1": "خانه سیاه است", "post_content_1": "به مناسبت ۲۸ ژانویه(۸بهمن)،روز جهانی کمک به جذامیان\n\n«دنیا زشتی کم ندارد.زشتی‌های دنیا بیشتر بود اگر آدمی بر آنها دیده بسته بود،اما آدمی چاره ساز است.\nبر این پرده اکنون نقشی از یک زشتی، دیدی از یک درد خواهد آمد که دیده بر آن بستن دور از مروت آدمی است...\nاین زشتی را چاره ساختن و به درمان این درد یاری گرفتن و به گرفتاران آن یاری دادن مایه‌ی ساختن این فیلم و امید سازندگان آن بوده است»\n\nجذام که تا سال ۱۳۶۰ در ایران درمان خاصی نداشت و امار ابتلای آن که در سی سال پیش حدود پانزده هزار و پانصد نفر اعلام شده بود، در سال ۱۳۹۲ تا زیر ۲۰۰ نفر کاهش پیدا کرد.شاید این نتیجه در کنار  پیشرفت علمی و برنامه‌های بهداشتی مدیون کسانی باشد که چشم به روی جذامیان نبستند، آنها و نگاه هایشان را روایت کردند.\nچند روزی که از دانلود مستند میگذشت ،هربار دیدنش را به زمانی دیگر موکول میکردم بعد به خودم سرکوفت زدم که این ترسیدن و دوری جستن دقیقا برخلاف هدفی بود که با آن تصمیم به تماشایش گرفتم.\nحس میکردم جرئتش را ندارم اما با آنها احساس غربت نکردم، فقط غم، غم، غم ... هرچقدر هم بگویم خب دیگر جذام نه تهدیدی است نه بیماری لاعلاج، اما باز رشته‌ی های غمِ اسارت و انزوای آدم‌های مستند فروغ دور قلبم تنیده میشد.\nفروغ ما را به زندگیشان برد،به بطالت روزهایشان، به شنبه-یکشنبه-دوشنبه-...-جمعه-شنبه-...‌های بی پایانشان، به بازی ها و آوازهایشان. به ما گیسوان بلند و سیاه زنانی را نشان داد که با دست‌های از بین رفته شانه‌شان میزدند، به چشم‌های غمگینی که سرمه‌شان میکشیدند،  عروسی و ساز زدنشان،رقص‌های بدون دست،  و راه رفتن‌های بدون پا،  خنده‌های بدون لب...\n\nو صدای فروغ که راه به قلبت میجست .«خوشا به حال دِروگرانی که اکنون کشت را جمع میکنند. و دست‌های ایشان سنبله ها را میچینند.بیایید به اواز کسی که در بیابان بی راه میخواند گوش دهید.اواز کسی که اه میکشد و دستهای خود را دراز کرده میگوید وای بر من زیرا که جان من به سبب جراحاتم در من بیهوش شد.وای بر ما زیرا که روز رو به زوال نهاده است و سایه‌های عصر دراز میشوند و هستی ما چون قفسی که پر از پرندگان باشد از ناله های اسارت لبریز است و در میان ما کسی نیست که بداند که تا به کی خواهد بود.مانند فاخته برای انصاف مینالیم، و نیست.انتظار نور میکشیم و اینک ظلمت است»\n\nیکی از تاثیر گذار‌ترین صحنه‌ی مستند برای من کلاس درسی بود که معلم از شاگردش میپرسد اسم چند چیز قشنگ را بگو، و پسرکی خجالتی با لبخندی معصومانه میگوید «ماه،خورشید،گل،بازی»، آنقدر زیبا و صادقانه که خیلی از ما میدانیم همین پسرک که حسین منصوری نام داشت با همین چند کلمه بود که قلب فروغ را فتح کرد و او را برد، و سرنوشت راهش را عوض کرد...\nمعلم باز از دیگری میپرسد تو نام چند چیز زشت را بگو، کودکی جواب میدهد:دست،پا،سر...\n\nکارگردان: فروغ فرخزاد\nتهیه کننده: ابراهیم گلستان\n۱۳۴۲\n", "post_url_2": "http://faaryaa.blog.ir/post/336", "post_title_2": "بهم میگفت «زندگی من»،حالا اون مرده و من دیگه هیچی نیستم", "post_content_2": "دیشب نمیتونستم بخوابم.به یه چیزی فکر میکردم.یه داستان تلخ قدیمی.من یه عمو داشتم،خیلی دوستش داشتیم.عمو «ژان».مادرم دوست داشت آدما رو اینطوری صدا کنیم:نسبت فامیلیشون و بعد اسم کوچیکشون.مثلا:عمو برنارد،خاله ژن،عمه دنیز.\nو عمو«ژان».اره دوستش داشتیم،همه خیلی دوستش داشتیم.به خاطر اینکه خیلی دست و دلباز بود.مجرد بود.بچه هم نداشت.ولی جونشو برای بقیه میداد.یه جور قدیس،واقعا یه قدیس.اگه واقعا قدیسی وجود داشته باشه.\nو یه روز،تو یه تصادف مرد.یک دفعه.و توی خونه‌اش،باور کردنی نبود...فکرش هم نمیشد کرد.که چه چیزایی پیدا شد...\n-چه چیزایی؟\nچه جوری بگم؟چیزایی که قبل از اینکه خودش از بین بره باید از بینشون میبرد.راز بدبختیش... باید رازش رو با خودش میبرد.باید آدم همیشه رازش رو با خودش ببره.\nشاید اصلا یه قدیس همین باشه: کسی که قبل از مردن حواسش هست که نیمه‌ی تاریکش رو پاک کنه و بعد بره...\n\nاگر بمیری...\nفلوریان زلر\n\nپس گفتار کتاب-از نویسنده:\nباید به دروغ دوباره حیثیت بخشید.باید دروغ را ستایش کرد.چرا که دروغ گفتن را بلد بودن،نوعی فضیلت است.البته در دروغ گفن باید بین آن چیزی که میتواند شرافتمندانه باشد و تغییر شکل مضحک حقیقت فرق گذاشت.\nقدیس آن کسی نیست که وجهه‌ی تاریک در خود نداشته باشد.آن کسی است که قبل از اینکه از دنیا برود وجهه تاریک خود را به خوبی پنهان کرده است.اما وقتی مرگ ناگهانی،تصادفی و پیش بینی نشده است مشکل دروغ با همه بی رحمی‌اش مطرح میشود.و این همان موقعیت اولیه‌ی «اگر بمیری...» است...\n", "post_url_3": "http://faaryaa.blog.ir/post/335", "post_title_3": "بیا با صبح‌ها آشتی کنیم", "post_content_3": "دیگه دور صبحانه یک لیوان نسکافه رو خط کشیدم و صبح‌ها با هرحالی مراسم صبحانه رو اصولی به جا میارم.نیم ساعت گرفتن اب پرتقال و دم کردن قهوه ترک و بریدن نون و فیلان و در عرض یک رب تمام زحمات رو  خوردن شاید به صرفه نباشه اما باارزشه.\nدر جهت ارتقای سطح کیفیت زندگی!\nلابد بیخود نبوده که کسی زمانی گفته بود که All happiness depends on a leisurely breakfast.\n\n \nپ ن: امروز سلن دیون گوش بدیم\n  متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n\n ", "post_url_4": "http://faaryaa.blog.ir/post/334", "post_title_4": "329", "post_content_4": "احساس میکنم مغزم ورم کرده.واقعا میتونم سنگینی فکرامو تو جمجمه حس کنم که داره فشار میاره به پیشونیم. \nانگار کافیه بیست دقیقه فیلم جدیدی ببینم تا از گوشام بزنه بیرون. حالم بده :|", "post_url_5": "http://faaryaa.blog.ir/post/324", "post_title_5": "#", "post_content_5": "+به موضوعات وبلاگ #تاریخ‌ــ‌نگار اضافه کردم و براش هیجان زدم تا ببینم در آینده باش چیکار میکنم و قدر تصوراتم خوب میشه یا نه.چند روزم هست که ۴تا پوستر فیلم (pianist,Amelie,rebeca,dark knight)از یه وبسایتی سفارش دادم و هی دارم سعی میکنم حواسمو ازش پرت کنم تا با اومدنش واقعا هیجان زده شم اما مگه یادم میره؟ خلاصه اینکه آدمیزاد به چه چیزایی که واسه دلخوش موندن چنگ نمیزنه!#سطح‌ــ‌توقعات\n\n\n\n+داریوش میخونه اهل طاعونی این قبیله‌ی مشرقیم، بعد غم عالم سرازیر میشه.\n#بوی‌ــ‌گندم\n\n+یه هکسره چیه که یادش نمیگیرن؟\n#اَه\n\n\n+سرم شلوغ شده،شلوغ‌ترم میشه. دیگه فقط روزی دو ساعت واسه کتاب خوندن وقت دارم،بعد میشینم حساب میکنم میمونه ۲۲ ساعت که اگه خیلی خوش بینانه ۶ ساعتش خواب باشه و دو سه ساعتش غذا و حمام-دستشویی ، کی وقت میشه زندگی کنیم،درس بخونیم، ورزش کنیم، یه خاکی به سر بگیریم شرمنده منِ ۵۵ ساله نشیم؟#اصلاــ‌کسی‌ــ‌شمرده‌ــ‌ببینه‌ــ‌شبانه‌روزــواقعاــ۲۴ــ‌ساعته؟\n\n\n\n+نامه‌های شاملو مثل نامه‌های فروغ جذاب نیست،چرا؟\nنامه‌های فروغ پر از عشق، فراق، تردید ، سرکشی و کلا حسای مختلف و پر از همذات پنداریه.نامه‌های شاملو همش  مدح و ستایش آیداس،یه چیز شخصیه.نمیتونم تمومش کنم .شبیه استوری‌های ملت از چت خصوصیشون ،البته ادبی و قشنگ، ولی خب...\n #آیدای‌ــ‌خوب‌ــ‌من‌ــ‌آیدای‌‌خودم‌ــ‌آیدای‌احمد\n\n+الان استرس گرفتم شاملو دوستان بیان بگن خاک بر سرت...#اصلاــ‌باخودم‌ــ‌بودم\n\n\n\n+من جغد پیری هستم\n\n\nکه شیشه ای نیافته ام برای تاریکی\nمی ترسم رویایم به شاخه ها گیر کند\n\nمی ترسم بیدار شوم و ببینم\nزنی هستم در ایران\n#الهام‌ــ‌اسلامی\n\n\n\n+اینم از #بهمن.میبینی؟\n\n\n\n+نمیدونستم به سنی رسیدم که کسی پیدا شه با تعجب بگه ازدواج نکردی؟ بعد تازه بپرسه چرا؟\nجواب این سوال هم البته که یه سواله : #چراــ‌ازدواج‌ــ‌کنم؟ بعد جواب شخص پرسشگر یه لیست مسخره از چیزاییه که یا خودت میتونی بهش برسی یا تو خونه پدری هم در اختیار داری...! دیگه نه شونزده ساله ایم نه تو سرمون پروانه پر میزنه، کو تا کسی پیدا شه با عقل و منطق الانمون ثابت کنه چرا من باید همه چی رو در معرض خطر یه شخص و زندگیش قرار بدم. والا\n", "post_full_content_4": "\n\n329\n\n\nاحساس میکنم مغزم ورم کرده.واقعا میتونم سنگینی فکرامو تو جمجمه حس کنم که داره فشار میاره به پیشونیم. \nانگار کافیه بیست دقیقه فیلم جدیدی ببینم تا از گوشام بزنه بیرون. حالم بده :|\n\n\n\n\n\n۱۲ CM\n\n\n\n\n\n\n\nYas\n\n\n\n\nسه شنبه ۳ بهمن ۹۶\n\n\n\n\n۱۷:۱۸\n\n\n\n\n\n\n\n", "post_full_content_5": "\n\n#\n\n\n+به موضوعات وبلاگ #تاریخ‌ــ‌نگار اضافه کردم و براش هیجان زدم تا ببینم در آینده باش چیکار میکنم و قدر تصوراتم خوب میشه یا نه.چند روزم هست که ۴تا پوستر فیلم (pianist,Amelie,rebeca,dark knight)از یه وبسایتی سفارش دادم و هی دارم سعی میکنم حواسمو ازش پرت کنم تا با اومدنش واقعا هیجان زده شم اما مگه یادم میره؟ خلاصه اینکه آدمیزاد به چه چیزایی که واسه دلخوش موندن چنگ نمیزنه!#سطح‌ــ‌توقعات\n\n\n\n+داریوش میخونه اهل طاعونی این قبیله‌ی مشرقیم، بعد غم عالم سرازیر میشه.\n#بوی‌ــ‌گندم\n\n+یه هکسره چیه که یادش نمیگیرن؟\n#اَه\n\n\n+سرم شلوغ شده،شلوغ‌ترم میشه. دیگه فقط روزی دو ساعت واسه کتاب خوندن وقت دارم،بعد میشینم حساب میکنم میمونه ۲۲ ساعت که اگه خیلی خوش بینانه ۶ ساعتش خواب باشه و دو سه ساعتش غذا و حمام-دستشویی ، کی وقت میشه زندگی کنیم،درس بخونیم، ورزش کنیم، یه خاکی به سر بگیریم شرمنده منِ ۵۵ ساله نشیم؟#اصلاــ‌کسی‌ــ‌شمرده‌ــ‌ببینه‌ــ‌شبانه‌روزــواقعاــ۲۴ــ‌ساعته؟\n\n\n\n+نامه‌های شاملو مثل نامه‌های فروغ جذاب نیست،چرا؟\nنامه‌های فروغ پر از عشق، فراق، تردید ، سرکشی و کلا حسای مختلف و پر از همذات پنداریه.نامه‌های شاملو همش  مدح و ستایش آیداس،یه چیز شخصیه.نمیتونم تمومش کنم .شبیه استوری‌های ملت از چت خصوصیشون ،البته ادبی و قشنگ، ولی خب...\n #آیدای‌ــ‌خوب‌ــ‌من‌ــ‌آیدای‌‌خودم‌ــ‌آیدای‌احمد\n\n+الان استرس گرفتم شاملو دوستان بیان بگن خاک بر سرت...#اصلاــ‌باخودم‌ــ‌بودم\n\n\n\n+من جغد پیری هستم\n\n\nکه شیشه ای نیافته ام برای تاریکی\nمی ترسم رویایم به شاخه ها گیر کند\n\nمی ترسم بیدار شوم و ببینم\nزنی هستم در ایران\n#الهام‌ــ‌اسلامی\n\n\n\n+اینم از #بهمن.میبینی؟\n\n\n\n+نمیدونستم به سنی رسیدم که کسی پیدا شه با تعجب بگه ازدواج نکردی؟ بعد تازه بپرسه چرا؟\nجواب این سوال هم البته که یه سواله : #چراــ‌ازدواج‌ــ‌کنم؟ بعد جواب شخص پرسشگر یه لیست مسخره از چیزاییه که یا خودت میتونی بهش برسی یا تو خونه پدری هم در اختیار داری...! دیگه نه شونزده ساله ایم نه تو سرمون پروانه پر میزنه، کو تا کسی پیدا شه با عقل و منطق الانمون ثابت کنه چرا من باید همه چی رو در معرض خطر یه شخص و زندگیش قرار بدم. والا\n\n\n\n\n\n\n۱۹ CM\n\n\n\n\n\n\n\nYas\n\n\n\n\nسه شنبه ۳ بهمن ۹۶\n\n\n\n\n۱۱:۰۰\n\n\n\n\n\n\n\n\n\n\n\n\n\n", "post_full_content_3": "\n\nبیا با صبح‌ها آشتی کنیم\n\n\nدیگه دور صبحانه یک لیوان نسکافه رو خط کشیدم و صبح‌ها با هرحالی مراسم صبحانه رو اصولی به جا میارم.نیم ساعت گرفتن اب پرتقال و دم کردن قهوه ترک و بریدن نون و فیلان و در عرض یک رب تمام زحمات رو  خوردن شاید به صرفه نباشه اما باارزشه.\nدر جهت ارتقای سطح کیفیت زندگی!\nلابد بیخود نبوده که کسی زمانی گفته بود که All happiness depends on a leisurely breakfast.\n\n \nپ ن: امروز سلن دیون گوش بدیم\n  متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n\n \n\n\n\n\n\n۹ CM\n\n\n\n\n\n\n\nYas\n\n\n\n\nچهارشنبه ۴ بهمن ۹۶\n\n\n\n\n۱۲:۱۰\n\n\n\n\n\n\n\n\n\n\n\n\n\n", "post_full_content_1": "\n\nخانه سیاه است\n\n\nبه مناسبت ۲۸ ژانویه(۸بهمن)،روز جهانی کمک به جذامیان\n\n«دنیا زشتی کم ندارد.زشتی‌های دنیا بیشتر بود اگر آدمی بر آنها دیده بسته بود،اما آدمی چاره ساز است.\nبر این پرده اکنون نقشی از یک زشتی، دیدی از یک درد خواهد آمد که دیده بر آن بستن دور از مروت آدمی است...\nاین زشتی را چاره ساختن و به درمان این درد یاری گرفتن و به گرفتاران آن یاری دادن مایه‌ی ساختن این فیلم و امید سازندگان آن بوده است»\n\nجذام که تا سال ۱۳۶۰ در ایران درمان خاصی نداشت و امار ابتلای آن که در سی سال پیش حدود پانزده هزار و پانصد نفر اعلام شده بود، در سال ۱۳۹۲ تا زیر ۲۰۰ نفر کاهش پیدا کرد.شاید این نتیجه در کنار  پیشرفت علمی و برنامه‌های بهداشتی مدیون کسانی باشد که چشم به روی جذامیان نبستند، آنها و نگاه هایشان را روایت کردند.\nچند روزی که از دانلود مستند میگذشت ،هربار دیدنش را به زمانی دیگر موکول میکردم بعد به خودم سرکوفت زدم که این ترسیدن و دوری جستن دقیقا برخلاف هدفی بود که با آن تصمیم به تماشایش گرفتم.\nحس میکردم جرئتش را ندارم اما با آنها احساس غربت نکردم، فقط غم، غم، غم ... هرچقدر هم بگویم خب دیگر جذام نه تهدیدی است نه بیماری لاعلاج، اما باز رشته‌ی های غمِ اسارت و انزوای آدم‌های مستند فروغ دور قلبم تنیده میشد.\nفروغ ما را به زندگیشان برد،به بطالت روزهایشان، به شنبه-یکشنبه-دوشنبه-...-جمعه-شنبه-...‌های بی پایانشان، به بازی ها و آوازهایشان. به ما گیسوان بلند و سیاه زنانی را نشان داد که با دست‌های از بین رفته شانه‌شان میزدند، به چشم‌های غمگینی که سرمه‌شان میکشیدند،  عروسی و ساز زدنشان،رقص‌های بدون دست،  و راه رفتن‌های بدون پا،  خنده‌های بدون لب...\n\nو صدای فروغ که راه به قلبت میجست .«خوشا به حال دِروگرانی که اکنون کشت را جمع میکنند. و دست‌های ایشان سنبله ها را میچینند.بیایید به اواز کسی که در بیابان بی راه میخواند گوش دهید.اواز کسی که اه میکشد و دستهای خود را دراز کرده میگوید وای بر من زیرا که جان من به سبب جراحاتم در من بیهوش شد.وای بر ما زیرا که روز رو به زوال نهاده است و سایه‌های عصر دراز میشوند و هستی ما چون قفسی که پر از پرندگان باشد از ناله های اسارت لبریز است و در میان ما کسی نیست که بداند که تا به کی خواهد بود.مانند فاخته برای انصاف مینالیم، و نیست.انتظار نور میکشیم و اینک ظلمت است»\n\nیکی از تاثیر گذار‌ترین صحنه‌ی مستند برای من کلاس درسی بود که معلم از شاگردش میپرسد اسم چند چیز قشنگ را بگو، و پسرکی خجالتی با لبخندی معصومانه میگوید «ماه،خورشید،گل،بازی»، آنقدر زیبا و صادقانه که خیلی از ما میدانیم همین پسرک که حسین منصوری نام داشت با همین چند کلمه بود که قلب فروغ را فتح کرد و او را برد، و سرنوشت راهش را عوض کرد...\nمعلم باز از دیگری میپرسد تو نام چند چیز زشت را بگو، کودکی جواب میدهد:دست،پا،سر...\n\nکارگردان: فروغ فرخزاد\nتهیه کننده: ابراهیم گلستان\n۱۳۴۲\n\n\n\n\n\n\n۰ CM\n\n\n\n\n\n\n\nYas\n\n\n\n\nيكشنبه ۸ بهمن ۹۶\n\n\n\n\n۱۰:۰۰\n\n\n\n\n\n\n\n\n\n\n\n\n\n", "post_full_content_2": "\n\nبهم میگفت «زندگی من»،حالا اون مرده و من دیگه هیچی نیستم\n\n\nدیشب نمیتونستم بخوابم.به یه چیزی فکر میکردم.یه داستان تلخ قدیمی.من یه عمو داشتم،خیلی دوستش داشتیم.عمو «ژان».مادرم دوست داشت آدما رو اینطوری صدا کنیم:نسبت فامیلیشون و بعد اسم کوچیکشون.مثلا:عمو برنارد،خاله ژن،عمه دنیز.\nو عمو«ژان».اره دوستش داشتیم،همه خیلی دوستش داشتیم.به خاطر اینکه خیلی دست و دلباز بود.مجرد بود.بچه هم نداشت.ولی جونشو برای بقیه میداد.یه جور قدیس،واقعا یه قدیس.اگه واقعا قدیسی وجود داشته باشه.\nو یه روز،تو یه تصادف مرد.یک دفعه.و توی خونه‌اش،باور کردنی نبود...فکرش هم نمیشد کرد.که چه چیزایی پیدا شد...\n-چه چیزایی؟\nچه جوری بگم؟چیزایی که قبل از اینکه خودش از بین بره باید از بینشون میبرد.راز بدبختیش... باید رازش رو با خودش میبرد.باید آدم همیشه رازش رو با خودش ببره.\nشاید اصلا یه قدیس همین باشه: کسی که قبل از مردن حواسش هست که نیمه‌ی تاریکش رو پاک کنه و بعد بره...\n\nاگر بمیری...\nفلوریان زلر\n\nپس گفتار کتاب-از نویسنده:\nباید به دروغ دوباره حیثیت بخشید.باید دروغ را ستایش کرد.چرا که دروغ گفتن را بلد بودن،نوعی فضیلت است.البته در دروغ گفن باید بین آن چیزی که میتواند شرافتمندانه باشد و تغییر شکل مضحک حقیقت فرق گذاشت.\nقدیس آن کسی نیست که وجهه‌ی تاریک در خود نداشته باشد.آن کسی است که قبل از اینکه از دنیا برود وجهه تاریک خود را به خوبی پنهان کرده است.اما وقتی مرگ ناگهانی،تصادفی و پیش بینی نشده است مشکل دروغ با همه بی رحمی‌اش مطرح میشود.و این همان موقعیت اولیه‌ی «اگر بمیری...» است...\n\n\n\n\n\n\n۸ CM\n\n\n\n\n\n\n\nYas\n\n\n\n\nجمعه ۶ بهمن ۹۶\n\n\n\n\n۱۱:۴۶\n\n\n\n\n\n\n\n\n\n\n\n\n\n"}