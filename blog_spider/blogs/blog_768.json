{"type": "blog", "blog_name": "آبــ ریـ ــــزان", "blog_url": "http://abrizan.blog.ir/", "post_url_1": "http://abrizan.blog.ir/post/%D8%A8%D8%B1%D9%81", "post_title_1": "برف !", "post_content_1": "نگاهم را سر جلسه به سمت پنجره گرفتم...برف می آمد ...لحظه ای خوشحال شدم...اما فقط لحظه ای ...از جلسه بیرون آمدم...تن ِ دانشگاه سفید شده بود...همچنان می بارید ...یک دانه ی درشتش روی صفحه ی موبایلم نشست....بهش لبخند زدم...نگاهی به کفش های لیزم کردم...با این کفش ها چطور این سربالایی را بروم...؟؟بچه ها کم‌کم روی پله های جلوی دانشکده جمع میشدند و سحر ناز دوربین را روی پایه اش ثابت می کرد و کادر را روی چهره ی بچه ها می بست ....دانه های برف و درخت های کاج ِ برفی،قشنگ ترین عکس دوره ی کارشناسی را برایمان رقم زدند...وقت رفتن شده بود و من ناراحت رانندگی ِ سخت بین برف ها شده بودم...و ناراحت ترافیکی که برف همیشه می سازد ...و ناراحت برف شدیدی که دور تا دور ماشین نشسته بود و من تازه ماشین را کارواش برده بودم !!!! وارد مسیر که شدم ،خیابان ها خالی ِ خالی بود...!!!!برف به سمت شیشه ی رو به رو می دوید و من  تازه فهمیدم به چه فاجعه ای مبتلا شدم....برف می آمد و من خوشحالش نبودم....برف می آمد و من ....فهمیدی که چه میگویم...؟؟؟من برف را فدای ناراحتی های دلم کردم...برفی که همیشه نور امید را در دلم روشن می کرد ....برفی که وقتی می آمد خوشحالم می کرد و زمان و مکانش مهم نبود....میبینی چه بر سرم آمده ....؟؟؟؟میبینی....؟؟؟+باید بخوابم...خسته ام‌....می خواهم چشمم را ببندم و سال ها بخوابم....بخوابم و کسی کاری به کارم نداشته باشد ......بخوابم و خواب نبینم....فقط سیاهی جلوی چشم هایم باشد....بخوابم و بیداری در کار نباشد . . .", "post_url_2": "http://abrizan.blog.ir/post/%D8%B3%DB%8C%D8%B1-%D9%86%D9%85%DB%8C%D8%B4%D9%88%D9%85-%D8%B2-%D8%AA%D9%88", "post_title_2": "سیر نمیشوم ز تو...", "post_content_2": "۲۰ سال از این ۴۰ سال عمرت شد خرج من ...اگر در این ۲۰ سال من نبودمچقدر جوانتر می بودی ......اگر من نبودم و فقط گل های نرگسی بود که پدر هر روز برایت در گلدان روی میز میگذارد ...+حالا از این به بعد دیگر نمیتوانم بگویم ۳۹ سال و ۱۱ ماه و ۲۹ روز داری . . . مجبورم به ۴۰ تن دهم ... مجبورم ......", "post_url_3": "http://abrizan.blog.ir/post/393!", "post_title_3": "393!", "post_content_3": "وجدان جهان،ترازوی عدل الهی است ...حقیقت برای همیشه مکتوم نمیماند ...\"استاد ما ، شهید مطهری\"+میتوانید به هر موضوعی سرایتش دهید!", "post_url_4": "http://abrizan.blog.ir/post/%D8%AA%D9%88-%D9%86%D8%AF%D8%A7%D9%86%DB%8C-%DA%A9%D9%87-%D8%AC%D8%B1%D9%85-%D8%A7%D8%B3%D8%AA-%D8%B4%DA%A9%D8%A7%DB%8C%D8%AA-%D8%A7%D8%B2-%DB%8C%D8%A7%D8%B1", "post_title_4": "تو ندانی که جرم است شکایت از یار ؟؟؟؟", "post_content_4": "خواهان :عاکف ....خوانده :خدا .....خواسته :بطلان حیات ....بهای خواسته :فعلا مقوم به آرامش .....هزینه دادرسی :اعسار از هزینه ی دادرسی ....در صورت قبول ؛نماز...دعا ....اشک و آه به شرط قبولی ....ادله ی اثبات دعوا :شهود ...التماس ......خواهش....تمنا ....میتوان خدا همیشه قاضی نباشد...؟؟؟میتوان خدا را در دادگاه خودش خوانده قرار داد؟؟؟؟قاضی و خوانده میتوانند یکی‌ باشند؟؟؟اصلا شاهد و قاضی و خوانده یکی باشند چطور ؟؟؟؟و این امر فقط در ذات انصاف خداست ....که برسد به دعوای بنده اش ....به دادخواست پر از نقص خواهانش ....آری که من \"خواهان\" ِ تو ام ....تو \"خوانده\" ام باش .....\"خواسته\"ام باش...\"سبب\"م باش ...\"جهت مشروع\"م باش ....بگذار بخوانمت ....بخواهمت....چرایی ام باش ....رد دادخواست در مرامت نیست ....عدم استماع در ذاتت نیست ....رد دعوا در نگاهت نیست ......و حتی هیچ مرور زمانی را شامل نمیشود عدالتت ...تو شاهدی که خواهانت چه می کشد ...خواسته اش چیست ...اعسارش به تو ثابت شده ....دستی بچرخان و حکمی بده تا باز باور کنم کنارم نشسته ای ....حکمی بده شبیه به آن حکمی که گوشه ی حرم نجف دادی ....حکمی بده تا باز باور کنم که فقط خدای خوب ها نیستی .... تو حکم میدهی به انصاف و آن هم حکمی فرا تر از خواسته ....خیلی فراتر از خواسته .....و احدی را جرئت نقضش ن ی س ت .....\nای نعم الوکیل من ......", "post_url_5": "http://abrizan.blog.ir/post/%D8%A7%D9%85%D9%86-%D9%88-%D8%A7%D9%85%D8%A7%D9%86", "post_title_5": "امن و امان !", "post_content_5": "یکی از مستخدمین دانشکده ،آقای حدودا ۴۰ ساله ای است با قد و قامت معمولی و لاغر ...همیشه لباس های مخصوص کارکنان دانشگاه را به تن دارد ...نه تنها من ؛که کل دانشکده شیفته ی او هستند ...برگه های بزرگ امتحان که پخش می شود ،مدتی از امتحان که گذشت او با مُهرش وارد می شود ....بالای برگه را مهر می زند و یک خسته نباشید می گوید و می رود نفر بعدی ...مضحک است اما مواقع امتحان همیشه چشم انتظار او هستم ...بیاید و یک خسته نباشید بگوید و برود ...آن روز زود بیدار شدم....هر کاری کردم خوابم نبرد دوباره ....هوا هنوز تاریک بود ...راه افتادم سمت دانشگاه ...خیابان ها تاریک و خلوت...انگار نه انگار که این تهران باشد...!دانشگاه جنگلی ما خالی ِ خالی و فقط آثار کمی از برف های دیروز مانده بود و همان هم یخ زده بود ....خوف کردم از این همه تاریکی و درخت...بالاخره ساختمان دانشکده از لابه لای درخت ها سر برآورد ...وارد شدم ،حقوق را هیچ وقت اینطور بدون اهالی اش ندیده بودم...به راستی که حقوق بدون بعضی اهالی اش ،غیر قابل تحمل و بدون یک سری دیگر لذت بخش ترین مکان دنیاست ...دکمه ی آسانسور را زدم که همان مرد رئوف دانشکده با من سر رسید ...وارد آسانسور که شدیم دلم خواست که با او صحبت کنم ... با صدایی گرفته و غمبار و بی حال و لبخندی کمرنگ :_خوبید شما ؟جوابم را با صدایی بلند و رسا داد ...با همان لهجه ی غلیظ شمالی دوست داشتنی اش ... دست گذاشت روی سینه اش و گفت :+الحمدلله ...همه چیز امن و امان ...با خودم تکرار کردم ...امن و امان ...کاش آسانسور انقدر زود نرسیده بود تا ازش می پرسیدم چطور در این روزهای سیاه به امنیت و امان رسیده ....به حالش غبطه خوردم ... خیلی بیشتر از غبطه ای که به حال آن استاد می خوردم ...دلم خواست یک روزی از این روزها ،وقتی هر رفیقی یا هر کدام از شما حالم را می پرسد از ته دلم ، صادقانه ، بگویم امن و امان . . .فعلا نمیتوانم بگویم...اما قولش را داده ام...که اگر عمری بود و‌ مجالی ،امن و امانم را پیدا کنم...و اگر عمری نبود هم ،میگویند خدا به نیت ها و مقاصد کار دارد و نه اعمال ِ به نتیجه رسیده ....+التماس دعا ...محتاجاً شدیدا...."}