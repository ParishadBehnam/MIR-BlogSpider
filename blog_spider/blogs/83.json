{"type": "blog", "blog_name": "Operational CRM", "blog_url": "http://namahramaneha.blog.ir/", "post_url_1": "http://namahramaneha.blog.ir/1396/09/19/%D8%A7%D9%86%D9%88%D8%A7%D8%B9-%D8%B4%DB%8C%D9%88%D9%87-%D9%87%D8%A7%DB%8C-%D8%AA%D9%88%D9%84%DB%8C%D8%AF-%D9%88-%D9%86%D8%B5%D8%A8-%D8%A7%DB%8C%D9%86-%D8%B3%DB%8C%D8%B3%D8%AA%D9%85", "post_title_1": "انواع شیوه های تولید و نصب این سیستم", "post_content_1": "\n\nسیستم ساختمانی سه بعدی یا جعبه ای Three-dimensional or box systems.  در این سیستم قطعات پیش ساخته به شکل مکعب مستطیل تو خالی هستند که ساختمان مورد نظر با کنار و روی هم قرار دادن این جعبه ها ساخته می شود. این مکعب ها از اجزای سقف و کف و دیوار ساخته شده اند.  این سیستم می تواند بصورت بتن ریزی درجا در قالب های جعبه ای و یا مونتاژ نمودن اجزای پانلی(Preassembly) تولید گردد.\n\nدر هر دو حالت سیستم می تواند با مقادیر و سطوح متفاوتی از فعالیت های پایانی از قبیل نازک کاری دیوار و کف (wall and floor finish)، عایق کاری(thermal insulation)، سیم کشی ،کانل کشی و تجهیزات الکتریکی(electrical wiring and fixtures)، لوله کشی و مونتاژ تجهیزات(plumbing) ، چارچوب های درب و پنجره(door and window frames) و نقاشی درب و دیوار  (painted and glazed doors and windows)­­ و حتی نصب کابینت های آشپزخانه ای (kitchen cupboards) ، قبل از انتقال مدول کامل به سایت احداث تولید گردد.\n\nانواع مختلف سیستم سه بعدی:\n\nانواع شیوه های تولید و نصب این سیستم عبارتند از :\n\n\nSeparate units\n\n\n“Checkerboard” pattern\n\n\nCustom Home Construction\n\n\n\nنکاتی درباره سیستم های سه بعدی:\n\nاندازه مدول های سه بعدی تابعی از ملاحضات حمل و نقل  و نصب می باشد. بطور مثال در اغلب کشور ها محدودیت  ارتفاع (۲٫۸۰–۳٫۰۰ m) و محدودیت عرض (۳٫۵۰–۴٫۰۰ m) از نظرمقررات ترافیکی وجود دارد که این خود منجر به محدودیت ابعاد می گردد. از نظر طول نیز از نظر کامیون های حمل آنها وجود دارد،\n\nوزن تقریبی مدول کامل هم به دلیل محدودیت حمل وزن تریلر ها در حدود ۳۰۰–۴۰۰ kN  خواهد بود. مدول های ساخته شده با یتن های سبک می توانند مقداری بزرگتر باشند.\n\nمدول های سه بعدی می توانند از لحاظ نازک کاری و دیگر فعالیت های تکمیلی ، کامل تر از قطعات پیش ساخته باشند. در این حالت ماکزیمم کاهش نیروی کار در سایت احداث وجود دارد. از سوی دیگر این سیستم انعطاف کمتری از نظر تنوع ساخت نسبت به سیستم های خطی و پانلی که قابلیت استفاده در هر گونه نقشه معماری را دارند، دارد. محدودیت دیگر این سیستم وزن و حجم بالای آن و مشکلات حمل و نقل مرتبط با آن است.\n\nنکته آخر اینکه استفاده این سیستم در حالت بیش از دو یا سه بسته، نیازمند در نظر گرفتن یک ساختار اسکلتی دیگر می باشد که این نیز از رقابت پذیری و  انعطاف پذیری این سیستم در مقایسه با سیستم های خطی و پانلی می کاهد.\n\n\nمحدودیت های سه گانه فوق دامنه کاربرد این سیستم را کاهش می دهد. در نتیجه در مواردی که مزایای آن بر معایب آن غلبه کند امکان کاربرد آن وجود دارد که در ذیل به برخی از آنها اشاره می کنیم:\n\n۱) در ساختمان های کوچک:\n\nبطور مثال در خانه های تک خانوار، واحد های بهداشتی، دفاتر اداری سیار، متل ها دارای اتاق های تک خوابه و دو خوابه، قرار گاه های نظامی. نمونه ای از طرح های معماری این سیستم ها  ارایه شده است :\n\nآپارتمان\n\t\t\tسرویس بهداشتی\n\t\t\tنمازخانه\n\t\t\t۲) در ساختمان های چند طبقه ای که هماهنگی کامل بین ابعاد مختلف مدول ها در طبقات مختلف وجود داشته باشد.\n\n۳) در سایت های احداثی که کمبود و یا عدم امکان استفاده از مهارت نیروی کار، به ویژه به منظور کارهای تکمیلی و ظریف کاری وجود دارد.\n\n۴) در موقعیت هائی که سرعت و سادگی احداث و نصب اهمیت بالائی داشته باشد. این امر ممکن است در مواردی  که شرایط محیطی سخت به همراه خطرات ویژه احداث در سایت ایجاد می کند، به وقوع بپیوندد.", "post_url_2": "http://namahramaneha.blog.ir/1396/05/31/%D8%A7%D8%AA%D9%88%D9%85%D8%A7%D8%B3%DB%8C%D9%88%D9%86-%D8%A8%D8%A7%D8%B2%D8%A7%D8%B1%DB%8C%D8%A7%D8%A8%DB%8C-%D9%88-%D8%A7%D8%AC%D8%B1%D8%A7%DB%8C-%DA%A9%D9%85%D9%BE%DB%8C%D9%86-%D9%87%D8%A7-CRM", "post_title_2": "اتوماسیون بازاریابی و اجرای کمپین‌ها - CRM", "post_content_2": "\nدر گذشته نرم افزار CRM تنها برای ثبت اطلاعات مشتریان و به عنوان یک نرم افزار عملیاتی در واحد فروش استفاده می‌گردید. اما با اهمیت یافتن بحث همکاری بین تیم‌های بازاریابی و فروش و افزوده شدن امکانات اتوماسیون بازاریابی به آن، کاربردهای این نرم افزار بسیار گسترده‌تر شده است. نرم افزار CRM نه تنها اطلاعات مهم تجاری را ثبت می‌نماید، بلکه با پردازش و ارائه گزارشات تحلیلی به کشف الگوها، ارتباطات مهم و فرصت‌های فروش جدید کمک می‌نماید. مراحل اصلی فرایند بازاریابی در نرم افزار CRM به صورت زیر می‌باشد.\n\n\n\nایجاد کمپین\n\n\nتعیین مشتریان هدف\n\n\nتعیین محصولات و پیشنهادهای مورد نظر\n\n\nتعیین بودجه کمپین\n\n\nطراحی پیام\n\n\nارسال پیام به مشتریان\n\n\nدریافت پاسخ از مشتریان\n\n\nاندازه گیری نتایج و بازدهی کمپین\n\n\nمحاسبه نرخ بازگشت سرمایه\n\n\nتعیین مشتریان هدف\n\n\n\nنرم افزار CRM به فرایند انتخاب مشتریان هدف کمک نموده و به شما امکان بخش‌بندی ساده‌تر بازار را می دهد. در این نرم افزار شما می‌توانید مشتریان بالقوه را بر اساس ویژگی‌ها، تاریخچه خرید و پاسخ‌های آنها به کمپین‌های قبلی دسته‌بندی نمایید که این مساله موجب بهبود بازدهی کمپین‌های جدید خواهد شد. همچنین ابزارهای گردش کار و اتوماسیون بازاریابی موجود در نرم افزار این امکان را فراهم می‌نماید که بصورت خودکار بخش‌بندی بازار و ارزیابی مشتریان انجام پذیرد.\n\nفرایند تعیین مشتریان هدف، گروه‌هایی از مشتریان بالقوه را تعیین می‌نماید که برای یک کمپین خاص مناسب هستند و در نتیجه از اتلاف منابع و زمان تیم بازاریابی و سایر مشتریان جلوگیری می‌نماید.\n\nاتوماسیون بازاریابی و اجرای کمپین‌ها\n\t\t\tبا نرم افزار CRM شما امکان ایجاد، مدیریت و سنجش اثربخشی کمپین‌های بازاریابی را خواهید داشت. در این نرم افزار می‌توانید وضعیت هر مشتری بالقوه را دنبال نموده و پیامهای ارسالی و دریافتی از مشتری را مشاهده نمایید. همچنین بوسیله گزارشات و داشبوردهای موجود، می‌توانید از آخرین وضعیت عملکرد کمپین در هر لحظه مطلع گردید.\n\nنرم افزار امکان برنامه‌ریزی و تعیین بودجه برای هر کمپین و ثبت هزینه‌های انجام شده و اندازه گیری نرخ بازگشت سرمایه (ROI) را فراهم می‌نماید. همچنین می توانید مراحل اجرای کمپین و ارسال پیام‌ها را زمانبندی نمایید. امکان ارسال خودکار پیام و دریافت پاسخ از مشتریان نیز موجود است که به بهبود سرعت و دقت اجرای کمپین‌ها کمک می‌نماید.\n\nدر نرم افزار می‌توان ترجیحات مشتری مانند کانال ارتباطی ترجیحی و یا زمان مناسب برای تماس را برای هر مشتری ثبت و اعمال نمود. به عنوان مثال می‌توان مشتریانی که علاقمند به دریافت ایمیل یا فکس‌های تبلیغاتی نیستند را مشخص نموده و در کمپین‌های بعدی این ترجیحات مشتری را رعایت نمود.\n\nشما همچنین امکان مقایسه کمپین‌های جاری و گذشته از نظر تعداد و نوع پاسخ‌های مشتریان و هزینه‌ها و درآمدهای مرتبط را خواهید داشت که در تصمیم‌گیری برای ادامه یا توقف هر کمپین کمک زیادی می‌کند.\n\nدر نرم افزار CRM، تمام اطلاعات مشتریان بصورت متمرکز نگهداری می‌گردد. در واقع برای هر مشتری یک پروفایل یا پرونده خواهید داشت که شامل مشخصات کامل مشتری، تاریخچه ارتباطات مشتری، فعالیت‌های بازاریابی و فروش و بسیاری اطلاعات دیگر خواهد بود. بنابراین تیم‌های بازاریابی و فروش، اطلاعات کافی و کاملی از مشتریان برای بخش‌بندی بازار و انتخاب مشتریان هدف و اجرای موثرتر کمپین‌ها در اختیار دارند.", "post_url_3": "http://namahramaneha.blog.ir/1396/05/29/%D9%BE%DB%8C%D8%A7%D9%85-%D8%B1%D8%B3%D8%A7%D9%86%DB%8C-%D8%AE%D9%88%D8%AF-%D8%B1%D8%A7-%D8%B4%D8%AE%D8%B5%DB%8C-%D8%B3%D8%A7%D8%B2%DB%8C-%DA%A9%D9%86%DB%8C%D8%AF", "post_title_3": "پیام رسانی خود را شخصی سازی کنید", "post_content_3": "در دنیای امروز مصرف کنندگان ازهوش فناوری بالایی برخوردار هستند وانتظارات ویژه ای از فروشندگان دارند. به همین دلیل است که تنها کلید ما برای موفقیت در وفادارکردن مشتریان تکنیک درگیرکردن افرادباکسب وکارهاست. درگیر کردن افرادراههای زیادی دارد که در ذیل به برخی ازآنها اشاره هایی مستقیم و غیر مستقیم میکنیم.:\n\n۰ – پیام رسانی خود را شخصی سازی کنید و درراستای خواسته های اطلاع رسانی کنید.\n\n\nدر دنیای امروزارسال پیامهای ثابت وکاملا تبلیغاتی باعث شکست خوردن بازاریابی پیامکی ما میشود. مشتری امروزی به ایمیل‌ها،پیشنهادها،پست‌های اینترنتی و به طورکلی پیام‌هایی که از نظر زمان ومحتوایی متناسب با ویژگی‌ونیاز‌های شخصیش باشد، بهتر پاسخ می‌دهد.\n\n\n۱ – حتمن به مشتریان خود اشانتیون بدهید.\n\nاین مساله به شما کمک میکند تا بتوانید به مشتریانتان اجازه بدهید تا قبل از خرید محصول بتوانند به طور کامل از تمامی خدمات ارایه شده توسط شما استفاده کنند و در صورتی که تمایل به خرید انها افزایش پیدا کرد و به این اطمینان رسیدند که میتواند جایگزین سیستم های قبلی و دستی شان شود و یا می تواند به طور کامل در سازمان پیاده سازی شود را با آرامش خاطرخریدکنندو ازاستفاده بهینه از این ابزارلذت کافی را ببرند و تبدیل به یکی از ابزار های فروش شرکت به عنوان معرف شوند. .\n\n۲ – کلاس های آموزشی رایگان و صندلی تجربه برگزار کنید.\n\n\nمشتریانتان را با یکدیگر آشنا کنید و به مانند پلی مستحکم دلیل ارتباط کسب وکار های مختلف با یکدیگر باشید.\n\n\nدر کلاس های آموزشی خود روش های جدید و ساده تری به مشتریان آموزش دهید.\n\n\nتا میتوانید به خواسته های آنان توجه ویژه ای کنید- احترام بگذارید و مبلغ کار مشتریانتان باشید.\n\n\nاز آموزش دادن به تمامی پرسنل مجموعه مشتریانتان نترسید – این کار هزینه نیست.\n\n\nبلکه یک سرمایه گذاریست برای تبدیل کردن مشتریان وفادار به مشتریان کاملا طرفدار.\n\n\n\n۳ –  کارگاه های کوچک برگزار کنید.\n\n– برگزاری این کارگاهها تقریبا همانند مثال بالا میباشد – با این تفاوت که از اساتید به نام در حوزه های مرتبط استفاده میکنید و این موضوع منحصرا در ارتباط با ابزار مشتری مداری شما نمیباشد.\n\n۴ – از باشگاه مشتریان استفاده کنید.\n\nمشتریانتان در این باشگاه قرار دهید و به صورت کاملا عملی نحوه استفاده از ابزار را اموزش دهید. ابزار هایی که شما در سیستم باشگاه مشتریان در اختیار دارید شامل :\n\t\t\tنظرسنجی – قرعه کشی –مدیریت تماس ها – پیام رسانی مناسبتی – پیام رسانی با مضمون تشکر – پیام رسانی های تبلیغاتی – شبکه سازی مشتری – گروه بندی و اجرای پلکان های امتیازی  و …\n\n۵ –  محصول و خدمات خود را در کنار یک خرید دیگر به مشتری ارائه دهید\n\n– به عنوان مشاور در کنار مشتریانتان باشید و در صورت لزوم ابزار را در سازمانشان پیاده سازی کنید.\n\n۶ – در خرید های بزرگ توسط مشتریانتان هدایای بزرگ بدهید\n\n– زیرا این موضوع در چشم مشتری بسیار بزرگ جلوه میکند و در نهایت این شما هستید که سود نهایی را میبرید.\n\n۷ – شعار (( یکی بخرید و دوتا ببرید )) در بعضی مواقع و زمان های خاص نتایج درخشانی دارد.\n\n۸ – برای محصولات ارائه شده توسط خودمان کارت های قرعه کشی در اختیار مشتریان قرار دهیم.\n\n۹ – شعار دوم برای جذب مشتری و وفادار کردن او این است که به مشتری بگویید :\n\n((امروز بخرید و در طول زمان توافق شده هزینه آن را پرداخت کنید))\n\n۱۰ –  محصولات دسته بندی شده\n\nهرچند که باهم تفاوت دارند را با یک بسته بندی دراختیار مشتری قرار دهید اینکار در شرایطی جوابگو است که یک محصول فروش کمتری به نسبت کالاهای دیگر دارد.\n\n۱۱ – تکنیک بیش فروشی فراموش نشود.\n\nشمادر زمانیکه مشتری درحال خریدمحصول است محصولات جانبی را که سوداصلی همراه آن است رابه مشتری ارائه دهید در این شرایط احتمال تجربه فروش،بالاتر است.فروشندگان تلفن همراه جزو قهارترین افراد در حوزه فروش لوازم جانبی هستند.\n\n۱۲ – اطلاعات خود را درخصوص کالا و خدماتتان به صورت خلاصه و مفید در اختیار افراد قرار دهید.\n\nبا اینکارباعث رنجش خاطر آنان به علت ذیق وقت نشویم زیرا این اطلاعات میتواند همراه با بروشور نیز به مشتریان انتقال داده شود.\n\n۱۳ –  تکنیک استفاده از خدمات پس از فروش.\n\nخدمات خود را بسیار گسترده کنید و تا حد امکان رایگان خدماتتان را ارائه دهید.\n\n۱۴ – به مشتریانتان اجازه دهید تا سریع ، ساده و ارزان با شما در تماس باشند.\n\n۱۵ – کالاهایتان را به زیبایی طراحی کنید.\n\nمحصولاتتان در بسته بندیهای اختصاصی قرار دهید- اینکار شاید هزینه برباشداما باعث جذابیت و دلیلی براحترام برای مشتریان میباشد.\n\n۱۶ –خریداردرخواست های مشتریانتان باشید.\n\n\nشما میتوانید با تکنیک پرسش از نمونه سوالات زیربه گوشه ای از درخواست های مشتریانتان برسید تا بتوانیدآنها را رفع و رجوع کنید.\n\n\nکدام ویژگی خدمات ما چشمگیراست؟\n\n\nکدام ویژگی محصول جذابیت کمتری برای شما دارد؟\n\n\nکدام ابزارها برای شما مهم تر است و بیشتر استفاده میکنید؟\n\n\nکدام ابزار ها دست و پاگیرهستند و استفاده نمیکنید؟\n\n\nآیا تمایل دارید ازخدمات و اتفاقات روز باخبرشوید و با ما در ارتباط باشید؟\n\n\nاز پرسش‌نامه‌ های آنلاین، ایمیل، رسانه‌های اجتماعی یا هر ابزار دیگری که استفاده می‌کنید، سعی کنید اطلاعات دقیقی گردآوری کنید؛ این اطلاعات نقش مهمی در تهیه‌‌ی پیام مناسب برای مشتریان‌تان دارد.\n\n\n\n۱۷ – آسایش و آرامش خرید را برای مشتریانتان محیا کنید.\n\nیکی از تکنیک هایی که برای مشتریان اهمیت دارد این است که بهترین بسته های پیشنهادی را برای او در نظر بگیریم. هم از لحاظ اقتصادی و هم ازنگاه کاربردی و ارزشی،زیرا شما با اینکارانتخاب محصول را برای مشتری آسان نموده ایدو برابربا نیازهایش خواسته هایش راشخصی سازی کرده اید.\n\n۱۸ – راه و روش وفادار کردن مشتریانتان را برمبنای تجربیات مشتری قرار دهید.\n\nامروزه مشتریان بر مبنای طیف گسترده‌ای ازالگوهاوخط‌ مشی‌هارفتارمیکنند. برای حفظ رقابت‌پذیری،راهبردشما باید این قابلیت راتشخیص دهد وخودرا باآن همگام سازد.\n\n۱۹ – تکنیک استفاده از ابزارهای گفتگو مانند چت برای برقراری ارتباط با مشتریان بهره بگیرید.\n\nیکی از بهترین تکنیک های وفادار کردن مشتریان استفاده از ابزارهای چت و گفتگو است. با استفاده از این ابزار رابطه کسب و کار با مشتری حفظ و تقویت میشود. طبق تحقیقات موسسه فارستر بیشتر مشتریان دوست دارند که پاسخگو مستقیم سوالاتشان یک فرد باشد تا یک ماشین یا یک ربات. دلیل اصلی این علاقه مندی هم این است که باعث ایجاد ارتباطی دوسویه با مشتری میشودو امکان پاسخگویی سریع را با مشتریان میدهد و نحوه استفاده ازآن نیز بسیار ساده است.", "post_full_content_3": "\nپیام رسانی خود را شخصی سازی کنید\nيكشنبه, ۲۹ مرداد ۱۳۹۶، ۰۳:۳۴ ب.ظ\n\n\nدر دنیای امروز مصرف کنندگان ازهوش فناوری بالایی برخوردار هستند وانتظارات ویژه ای از فروشندگان دارند. به همین دلیل است که تنها کلید ما برای موفقیت در وفادارکردن مشتریان تکنیک درگیرکردن افرادباکسب وکارهاست. درگیر کردن افرادراههای زیادی دارد که در ذیل به برخی ازآنها اشاره هایی مستقیم و غیر مستقیم میکنیم.:\n\n۰ – پیام رسانی خود را شخصی سازی کنید و درراستای خواسته های اطلاع رسانی کنید.\n\n\nدر دنیای امروزارسال پیامهای ثابت وکاملا تبلیغاتی باعث شکست خوردن بازاریابی پیامکی ما میشود. مشتری امروزی به ایمیل‌ها،پیشنهادها،پست‌های اینترنتی و به طورکلی پیام‌هایی که از نظر زمان ومحتوایی متناسب با ویژگی‌ونیاز‌های شخصیش باشد، بهتر پاسخ می‌دهد.\n\n\n۱ – حتمن به مشتریان خود اشانتیون بدهید.\n\nاین مساله به شما کمک میکند تا بتوانید به مشتریانتان اجازه بدهید تا قبل از خرید محصول بتوانند به طور کامل از تمامی خدمات ارایه شده توسط شما استفاده کنند و در صورتی که تمایل به خرید انها افزایش پیدا کرد و به این اطمینان رسیدند که میتواند جایگزین سیستم های قبلی و دستی شان شود و یا می تواند به طور کامل در سازمان پیاده سازی شود را با آرامش خاطرخریدکنندو ازاستفاده بهینه از این ابزارلذت کافی را ببرند و تبدیل به یکی از ابزار های فروش شرکت به عنوان معرف شوند. .\n\n۲ – کلاس های آموزشی رایگان و صندلی تجربه برگزار کنید.\n\n\nمشتریانتان را با یکدیگر آشنا کنید و به مانند پلی مستحکم دلیل ارتباط کسب وکار های مختلف با یکدیگر باشید.\n\n\nدر کلاس های آموزشی خود روش های جدید و ساده تری به مشتریان آموزش دهید.\n\n\nتا میتوانید به خواسته های آنان توجه ویژه ای کنید- احترام بگذارید و مبلغ کار مشتریانتان باشید.\n\n\nاز آموزش دادن به تمامی پرسنل مجموعه مشتریانتان نترسید – این کار هزینه نیست.\n\n\nبلکه یک سرمایه گذاریست برای تبدیل کردن مشتریان وفادار به مشتریان کاملا طرفدار.\n\n\n\n۳ –  کارگاه های کوچک برگزار کنید.\n\n– برگزاری این کارگاهها تقریبا همانند مثال بالا میباشد – با این تفاوت که از اساتید به نام در حوزه های مرتبط استفاده میکنید و این موضوع منحصرا در ارتباط با ابزار مشتری مداری شما نمیباشد.\n\n۴ – از باشگاه مشتریان استفاده کنید.\n\nمشتریانتان در این باشگاه قرار دهید و به صورت کاملا عملی نحوه استفاده از ابزار را اموزش دهید. ابزار هایی که شما در سیستم باشگاه مشتریان در اختیار دارید شامل :\n\t\t\tنظرسنجی – قرعه کشی –مدیریت تماس ها – پیام رسانی مناسبتی – پیام رسانی با مضمون تشکر – پیام رسانی های تبلیغاتی – شبکه سازی مشتری – گروه بندی و اجرای پلکان های امتیازی  و …\n\n۵ –  محصول و خدمات خود را در کنار یک خرید دیگر به مشتری ارائه دهید\n\n– به عنوان مشاور در کنار مشتریانتان باشید و در صورت لزوم ابزار را در سازمانشان پیاده سازی کنید.\n\n۶ – در خرید های بزرگ توسط مشتریانتان هدایای بزرگ بدهید\n\n– زیرا این موضوع در چشم مشتری بسیار بزرگ جلوه میکند و در نهایت این شما هستید که سود نهایی را میبرید.\n\n۷ – شعار (( یکی بخرید و دوتا ببرید )) در بعضی مواقع و زمان های خاص نتایج درخشانی دارد.\n\n۸ – برای محصولات ارائه شده توسط خودمان کارت های قرعه کشی در اختیار مشتریان قرار دهیم.\n\n۹ – شعار دوم برای جذب مشتری و وفادار کردن او این است که به مشتری بگویید :\n\n((امروز بخرید و در طول زمان توافق شده هزینه آن را پرداخت کنید))\n\n۱۰ –  محصولات دسته بندی شده\n\nهرچند که باهم تفاوت دارند را با یک بسته بندی دراختیار مشتری قرار دهید اینکار در شرایطی جوابگو است که یک محصول فروش کمتری به نسبت کالاهای دیگر دارد.\n\n۱۱ – تکنیک بیش فروشی فراموش نشود.\n\nشمادر زمانیکه مشتری درحال خریدمحصول است محصولات جانبی را که سوداصلی همراه آن است رابه مشتری ارائه دهید در این شرایط احتمال تجربه فروش،بالاتر است.فروشندگان تلفن همراه جزو قهارترین افراد در حوزه فروش لوازم جانبی هستند.\n\n۱۲ – اطلاعات خود را درخصوص کالا و خدماتتان به صورت خلاصه و مفید در اختیار افراد قرار دهید.\n\nبا اینکارباعث رنجش خاطر آنان به علت ذیق وقت نشویم زیرا این اطلاعات میتواند همراه با بروشور نیز به مشتریان انتقال داده شود.\n\n۱۳ –  تکنیک استفاده از خدمات پس از فروش.\n\nخدمات خود را بسیار گسترده کنید و تا حد امکان رایگان خدماتتان را ارائه دهید.\n\n۱۴ – به مشتریانتان اجازه دهید تا سریع ، ساده و ارزان با شما در تماس باشند.\n\n۱۵ – کالاهایتان را به زیبایی طراحی کنید.\n\nمحصولاتتان در بسته بندیهای اختصاصی قرار دهید- اینکار شاید هزینه برباشداما باعث جذابیت و دلیلی براحترام برای مشتریان میباشد.\n\n۱۶ –خریداردرخواست های مشتریانتان باشید.\n\n\nشما میتوانید با تکنیک پرسش از نمونه سوالات زیربه گوشه ای از درخواست های مشتریانتان برسید تا بتوانیدآنها را رفع و رجوع کنید.\n\n\nکدام ویژگی خدمات ما چشمگیراست؟\n\n\nکدام ویژگی محصول جذابیت کمتری برای شما دارد؟\n\n\nکدام ابزارها برای شما مهم تر است و بیشتر استفاده میکنید؟\n\n\nکدام ابزار ها دست و پاگیرهستند و استفاده نمیکنید؟\n\n\nآیا تمایل دارید ازخدمات و اتفاقات روز باخبرشوید و با ما در ارتباط باشید؟\n\n\nاز پرسش‌نامه‌ های آنلاین، ایمیل، رسانه‌های اجتماعی یا هر ابزار دیگری که استفاده می‌کنید، سعی کنید اطلاعات دقیقی گردآوری کنید؛ این اطلاعات نقش مهمی در تهیه‌‌ی پیام مناسب برای مشتریان‌تان دارد.\n\n\n\n۱۷ – آسایش و آرامش خرید را برای مشتریانتان محیا کنید.\n\nیکی از تکنیک هایی که برای مشتریان اهمیت دارد این است که بهترین بسته های پیشنهادی را برای او در نظر بگیریم. هم از لحاظ اقتصادی و هم ازنگاه کاربردی و ارزشی،زیرا شما با اینکارانتخاب محصول را برای مشتری آسان نموده ایدو برابربا نیازهایش خواسته هایش راشخصی سازی کرده اید.\n\n۱۸ – راه و روش وفادار کردن مشتریانتان را برمبنای تجربیات مشتری قرار دهید.\n\nامروزه مشتریان بر مبنای طیف گسترده‌ای ازالگوهاوخط‌ مشی‌هارفتارمیکنند. برای حفظ رقابت‌پذیری،راهبردشما باید این قابلیت راتشخیص دهد وخودرا باآن همگام سازد.\n\n۱۹ – تکنیک استفاده از ابزارهای گفتگو مانند چت برای برقراری ارتباط با مشتریان بهره بگیرید.\n\nیکی از بهترین تکنیک های وفادار کردن مشتریان استفاده از ابزارهای چت و گفتگو است. با استفاده از این ابزار رابطه کسب و کار با مشتری حفظ و تقویت میشود. طبق تحقیقات موسسه فارستر بیشتر مشتریان دوست دارند که پاسخگو مستقیم سوالاتشان یک فرد باشد تا یک ماشین یا یک ربات. دلیل اصلی این علاقه مندی هم این است که باعث ایجاد ارتباطی دوسویه با مشتری میشودو امکان پاسخگویی سریع را با مشتریان میدهد و نحوه استفاده ازآن نیز بسیار ساده است.\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۰۵/۲۹\n\n\nNasser Karimi\n\nCRM\n\n\n\n\n\n\n\n", "post_full_content_1": "\nانواع شیوه های تولید و نصب این سیستم\nيكشنبه, ۱۹ آذر ۱۳۹۶، ۰۱:۲۳ ب.ظ\n\n\n\n\nسیستم ساختمانی سه بعدی یا جعبه ای Three-dimensional or box systems.  در این سیستم قطعات پیش ساخته به شکل مکعب مستطیل تو خالی هستند که ساختمان مورد نظر با کنار و روی هم قرار دادن این جعبه ها ساخته می شود. این مکعب ها از اجزای سقف و کف و دیوار ساخته شده اند.  این سیستم می تواند بصورت بتن ریزی درجا در قالب های جعبه ای و یا مونتاژ نمودن اجزای پانلی(Preassembly) تولید گردد.\n\nدر هر دو حالت سیستم می تواند با مقادیر و سطوح متفاوتی از فعالیت های پایانی از قبیل نازک کاری دیوار و کف (wall and floor finish)، عایق کاری(thermal insulation)، سیم کشی ،کانل کشی و تجهیزات الکتریکی(electrical wiring and fixtures)، لوله کشی و مونتاژ تجهیزات(plumbing) ، چارچوب های درب و پنجره(door and window frames) و نقاشی درب و دیوار  (painted and glazed doors and windows)­­ و حتی نصب کابینت های آشپزخانه ای (kitchen cupboards) ، قبل از انتقال مدول کامل به سایت احداث تولید گردد.\n\nانواع مختلف سیستم سه بعدی:\n\nانواع شیوه های تولید و نصب این سیستم عبارتند از :\n\n\nSeparate units\n\n\n“Checkerboard” pattern\n\n\nCustom Home Construction\n\n\n\nنکاتی درباره سیستم های سه بعدی:\n\nاندازه مدول های سه بعدی تابعی از ملاحضات حمل و نقل  و نصب می باشد. بطور مثال در اغلب کشور ها محدودیت  ارتفاع (۲٫۸۰–۳٫۰۰ m) و محدودیت عرض (۳٫۵۰–۴٫۰۰ m) از نظرمقررات ترافیکی وجود دارد که این خود منجر به محدودیت ابعاد می گردد. از نظر طول نیز از نظر کامیون های حمل آنها وجود دارد،\n\nوزن تقریبی مدول کامل هم به دلیل محدودیت حمل وزن تریلر ها در حدود ۳۰۰–۴۰۰ kN  خواهد بود. مدول های ساخته شده با یتن های سبک می توانند مقداری بزرگتر باشند.\n\nمدول های سه بعدی می توانند از لحاظ نازک کاری و دیگر فعالیت های تکمیلی ، کامل تر از قطعات پیش ساخته باشند. در این حالت ماکزیمم کاهش نیروی کار در سایت احداث وجود دارد. از سوی دیگر این سیستم انعطاف کمتری از نظر تنوع ساخت نسبت به سیستم های خطی و پانلی که قابلیت استفاده در هر گونه نقشه معماری را دارند، دارد. محدودیت دیگر این سیستم وزن و حجم بالای آن و مشکلات حمل و نقل مرتبط با آن است.\n\nنکته آخر اینکه استفاده این سیستم در حالت بیش از دو یا سه بسته، نیازمند در نظر گرفتن یک ساختار اسکلتی دیگر می باشد که این نیز از رقابت پذیری و  انعطاف پذیری این سیستم در مقایسه با سیستم های خطی و پانلی می کاهد.\n\n\nمحدودیت های سه گانه فوق دامنه کاربرد این سیستم را کاهش می دهد. در نتیجه در مواردی که مزایای آن بر معایب آن غلبه کند امکان کاربرد آن وجود دارد که در ذیل به برخی از آنها اشاره می کنیم:\n\n۱) در ساختمان های کوچک:\n\nبطور مثال در خانه های تک خانوار، واحد های بهداشتی، دفاتر اداری سیار، متل ها دارای اتاق های تک خوابه و دو خوابه، قرار گاه های نظامی. نمونه ای از طرح های معماری این سیستم ها  ارایه شده است :\n\nآپارتمان\n\t\t\tسرویس بهداشتی\n\t\t\tنمازخانه\n\t\t\t۲) در ساختمان های چند طبقه ای که هماهنگی کامل بین ابعاد مختلف مدول ها در طبقات مختلف وجود داشته باشد.\n\n۳) در سایت های احداثی که کمبود و یا عدم امکان استفاده از مهارت نیروی کار، به ویژه به منظور کارهای تکمیلی و ظریف کاری وجود دارد.\n\n۴) در موقعیت هائی که سرعت و سادگی احداث و نصب اهمیت بالائی داشته باشد. این امر ممکن است در مواردی  که شرایط محیطی سخت به همراه خطرات ویژه احداث در سایت ایجاد می کند، به وقوع بپیوندد.\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۰۹/۱۹\n\n\nNasser Karimi\n\nCustom Home\n\n\n\n\n\n\n\n"}