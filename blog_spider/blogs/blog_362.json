{"type": "blog", "blog_name": "دنـــیـــای شـــاعـــران", "blog_url": "http://donyaeshaeran.blog.ir/", "post_url_1": "http://donyaeshaeran.blog.ir/1396/10/25/Man-saboram-ama", "post_title_1": "من صبورم اما...", "post_content_1": "\n من صبورم اما \nبه خدا دست ِ خودم نیست اگر می رنجم \nیا اگر شادی زیبایِ تورا \nبه غم ِغربت ِ چشمان ِ خودم می بندم \n\nمن صبورم اما \nچه قدر با همه ی عاشقی ام محزونم \nو به یاد ِ همه ی خاطره های گل سرخ \nمث یک شبنم ِ افتاده زِغم مغمومم \n\nمن صبورم اما \nبی دلیل از قفس ِ کهنه ی شب می ترسم \nبی دلیل از همه ی تیرگی رنگ غروب \nو چراغی که تورا \nاز شب ِ متروک دلم دور کند \n\nمن صبورم اما \nآه این بغض گران \nصبر چه می داند چیست ...\n\nشاعر: حمید مصدق\n****\nبا تشکر از دوست عزیز: \nмдjiD ××آریایــــــــیها××\n", "post_url_2": "http://donyaeshaeran.blog.ir/1396/10/10/%D8%B5%D8%A8%D8%AD-%DB%8C%DA%A9-%D8%B1%D9%88%D8%B2-%D9%85%D9%86-%D8%A7%D8%B2-%D9%BE%DB%8C%D8%B4-%D8%AE%D9%88%D8%AF%D9%85-%D8%AE%D9%88%D8%A7%D9%87%D9%85-%D8%B1%D9%81%D8%AA", "post_title_2": "صبح یک روز من از پیش خودم خواهم رفت..", "post_content_2": "\nصبح یک روز من از پیش خودم خواهم رفت\nبی خبر با دل درویش خودم خواهم رفت\n\nمی روم تا در میخانه کمی مست کنم\nجرعه بالا بزنم آنچه نبایست کنم\n\nبی خیال همه کس باشم و دریا باشم\nدائم الخمر ترین آدم دنیا باشم\n\nآنقدر مست که اندوه جهانم برود\nاستکان روی لبم باشد و جانم برود\n\nساقیا در بدنم نیست توان جام بده\nگور بابای غم هر دو جهان جام بده\n\nبرود هر که دلش خواست شکایت بکند\nشهر باید به من الکلی عادت بکند\n\n من باده خورم و لیک مستی نکنم\n اِلا به قدح دراز دستی نکنم\n\nادامه مطلب", "post_url_3": "http://donyaeshaeran.blog.ir/1396/09/30/%D8%A8%D8%A7-%D8%AA%D9%88%D8%A7%D9%85-%D8%B9%D8%B4%D9%82-%D9%82%D8%B3%D9%85-%D8%AE%D9%88%D8%B1%D8%AF%D9%87-%DB%8C-%D9%BE%D9%86%D9%87%D8%A7%D9%86%DB%8C-%D9%85%D9%86", "post_title_3": "با توام عشق قسم خورده ی پنهانی من ..", "post_content_3": "\nبا تواَم عشق قسم خورده ی پنهانی ِمن\nبا تواَم بی خبر از حال و پریشانی ِ من\n.\nبا تواَم لعنتیِ خالی از احساس بفهم\nبی قرارت شده‌ام شاعره‌ی خاص بفهم\n.\nلعنتی خسته‌ام از دوری و بی تاب شدن\nپای دلگیرترین خاطره‌ها آب شدن\n.\nلعنتی خسته‌ام از حال بدم، زخم نزن\nبی‌تو محکوم به حبس ابدم، زخم نزن\n.\nباورم کن که به چشمان تو معتاد منم\nپادشاهی که به جنگ آمد و افتاد منم\n.\nقافیه باختم و شعر سرودم یعنی\nبه هر آن کس که تو را دید، حسودم یعنی...\n.\nنفسم بندِ تو و درد مرا می‌خواند\nبعدِ تو حسرت دنیا به دلم می‌ماند\n\nشاعر:\nپویا جمشیدی\n\n****\nیلداتون مبارک باشه..\nدلتون شاد..\n", "post_url_4": "http://donyaeshaeran.blog.ir/1396/09/20/%D9%86%D9%87-%D9%85%D8%BA%D8%B1%D9%88%D8%B1%D9%85%D8%8C-%D9%86%D9%87-%D8%AF%D9%84%D8%B3%D9%86%DA%AF%D9%85%D8%8C-%D9%86%D9%87-%D8%A7%D8%B2-%D8%AA%D8%AD%D9%82%DB%8C%D8%B1-%D9%85%DB%8C-%D8%AA%D8%B1%D8%B3%D9%85", "post_title_4": "نه مغرورم، نه دلسنگم، نه از تحقیر می ترسم.‌", "post_content_4": "\nنه مغرورم، نه دلسنگم، نه از تحقیر می ترسم\nپر از بغضم ولی از اشک بی تاثیر می ترسم\n\nحریفی خسته ام، شطرنج بازی که کم آورده\nکه از پیچیده بازی های این تقدیر می ترسم\n\n”میایی، چای می نوشی، برایت شعر می خوانم...”\nمن از سردرد این رویای بی تعبیر می ترسم\n\nهم از تهران پرجمعیت آشفته بیزارم\nهم از تنها شدن در خانه ی دلگیر می ترسم\n\nدلم صحرا و دریا را به آتش می کشد روزی\nازین دیوانه، این مجنون بی زنجیر می ترسم\n\nشاعر: امیرعلی نوری\n****\nبا تشکر از دوست عزیز: \nмдjiD ××آریایــــــــیها××\n", "post_url_5": "http://donyaeshaeran.blog.ir/1396/09/15/%D9%85%D8%B1%D8%AF-%D8%A7%DA%AF%D8%B1-%D8%B9%D8%A7%D8%B4%D9%82-%D8%B4%D9%88%D8%AF-%D8%AF%D8%B4%D9%88%D8%A7%D8%B1-%D8%AE%D9%88%D8%A7%D8%A8%D8%B4-%D9%85%DB%8C-%D8%A8%D8%B1%D8%AF", "post_title_5": "مرد اگر عاشق شود دشوار خوابش می برد..", "post_content_5": "\nمثل بیماری که بالاجبار خوابش می برد\nمرد اگر عاشق شود دشوار خوابش می برد\n\nمی شمارد لحظه ها را ؛ گاه اما جای او\nساعت دیواری از تکرار خوابش می برد\n\nدر میان بسترش تا صبح می پیچد به خویش\nعاقبت از خستگی ناچار خوابش می برد\n\nجنگ اگر فرسایشی گردد نگهبانان که هیچ\nدر دژ فرماندهی سردار خوابش می برد\n\nرخوت سکنی گرفتن عالمی دارد که گاه\nارتشی در ضمن استقرار خوابش می برد\n\nدردناک است اینکه می‌گویم ولی هنگام جنگ\nشهر بیدار است و فرماندار خوابش می برد\n\nبی گمان در خواب مستی رازهایی خفته است\nمست هم در قصر و هم در غار خوابش می برد\n\nادامه مطلب"}