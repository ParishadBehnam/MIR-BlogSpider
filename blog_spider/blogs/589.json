{"type": "blog", "blog_name": "در من نهفته گویا، یک دایناسورِ خوب!", "blog_url": "http://tyraannoosaurus.blog.ir/", "post_url_1": "http://tyraannoosaurus.blog.ir/1396/11/07/%D8%AF%D9%88", "post_title_1": "دو؟", "post_content_1": "زنگ زدم یه دوبل برگر بیارن، اومدم با کتابم نشستم بغلِ شوینه، خیلی سرده! خیلی خیلی سرده کلا، امروز صب که فاصله بیمارستان و درمانگاه رو دو بار رفتم و اومدم قشنگ نکروز شد تمام تنم، خوب بود ولی، البته به خاطر یه اتفاق احساسی (!) با یکی از بچه ها سرسنگین شدیم از امروز و شاید ادامه دار باشه یا نباشه اما به هر حال یکی از جذاب ترین روزای این روزا بود. دکتر ر فوق العاده ست چون، درسته هر لحظه ممکنه از کلاس پرتت کنه بیرون یا جلوی بیمار و بقیه بچه ها با خاک یکیت کنه اما میدونی، حتی سی ثانیه هم توی کلاسش پیدا نمیشه که توش چیز یاد نگیری، بداخلاقیاش حتی، یا دعواهاش و قاطی کردناش، خاطره گفتن و حتی چرت و پرتایی که از آب و هوا میگه، همه رو یه جوری به جراحیِ اعصاب ربط میده و آدمو بهت زده میکنه!! سه شنبه امتحان دارم، نمیدونم گفتم یا نه ولی هر سه شنبه جراحی امتحانه و من وختی فیزیوپات بودم فکر میکردم دیگه سخت تر از این حالت نداریم ولی الان داریم، چون به شدت گشنه و خسته و خوابالوعم، در حالی که یه عالمه از درس دیروز و امروز و فردا و امتحان رو هم تلنبار شده!\n\n+ امروز یه عالمه بیمارِ مهاجر داشتیم، کلا بیمارستان تو منطقه ایه که نصف بیمار ها از مناطق محرومن یا مهاجر هایی که شرایط زندگی خوبی ندارن، خیلی گاهی سخت میشد بدون اینکه غصه بخوری و بغض کنی ادامه بدی", "post_url_2": "http://tyraannoosaurus.blog.ir/1396/11/04/%D8%A7%D8%B2-%D8%AC%D8%B1%D8%A7%D8%AD%DB%8C-%D8%A8%DA%AF%D9%85-%DB%8C%DA%A9", "post_title_2": "از جراحی بگم (یک)", "post_content_2": "اولین بار بود که پنست و سوزن گیر دست میگرفتم و سعی میکردم بخیه بزنم، حالا فک کن در حالی که دور میزی نشسته بودم که هفت نفر دیگش پسر بودن! دارم عادت میکنم آروم آروم ولی، اولش دستم میلرزید، نمیتونستم یه حلقه ی سوزن گیر رو با انگشت حلقه نیگه دارم و اصن هیچ نیرویی بهش منتقل کنم، یعنی اصن فک نمیکردم یه همچین کار سختی رو باید یه روزی بهش محول کنم :\\ ، درگیر بودم با خودم، هر از گاهی به سپهر میگفتم ببین من یه جایی دارم اشتباه میکنم که اینجوری شُل گره میخوره عین یه معلم با حوصله توضیح میداد برام، میدونی، عصبی شدم از حس معذب بودن، امروز متوجه شدم اگه قرار باشه اینجوری پیش بره نمیشه واقعا، ول کردم خودم رو، سوال پرسیدم ازشون و کار خودمو کردم، خب حالا همه پسرن که باشن! سپهر اینترنه، خیلی وارده به کارش، انگار هیچی جز درس و مهارتای تشخیص و بالین تو زندگیش وجود نداره؛ بانمکه و معمولا چشاش خسته خوابه! باتجربه (فامیلش با تجربه ست واقعا) به درسخونی سپهر نیست ولی کاملا اشتیاقش رو نشون میده به یادگیری! دو تا اینترن دیگه هم هستن که اسمشون رو نمیدونم هنوز. مجتبی خیلی نامنظم میاد، هر بارم که میاد دیر میاد و میگه ببخشید استاد خروجی رو رد کردم :| با اون سه تا هم کاری ندارم، خوشم نمیاد از شوخیاشون :| نمیخوامم راجبشون حرف بزنم اصن :| معمولا کنار پویا میشینم، خیلی وول میخوره ولی، حواسشم به همه جا هست، نماینده هم هست، امروز خیلی سعی کرد بخیه سیمپل رو یاد بده به من :)) نتونست ولی :| نمدونم چرا فار اند نیر و اون یکی رو اونقدر تمیز و حرفه ای میزدم ولی یه گره ساده نمیتونستم بزنم، هی دستشو از اونور میز میاورد نخ رو نیگه میداشت میگفت بابا اول بکش طرف خودت بعد من :| منم همون کارو میکردم و موقع زدن گره دوم چون گره اولم شُل و وِل بود وا میشد همش :| آخرشم دیدم انگشت شست و حلقه دست راستم کبود شده کاملا و اصن نمیتونم خودکار بگیرم حتی باهاش گفتم باشه دفعه بعد! \nدر مجموع حالم بهتره، درگیر درسا شدم، هر سه شنبه همه اینترن استاجرای جراحی و جراح ها جم میشیم سالن کنفرانس، اول کنفرانس ها بعد سوال و جواب و یکم بحث و بعدم امتحان و بعد کلاس، نمیشه درس هاشونو نخوند اصلا، فکر میکردم بداخلاق و اذیت کننده هستن جراح ها و با ترس و استرس باید درس بخونم همش ولی خیلی مهربونن، خیلی خوش برخورد و مسوولیت پذیر و اهمیت بده هستن، سخت گیرن ولی مشت محکمین به دهن اونایی که در مورد جراح ها شایعه پراکنی کرده بودن!", "post_url_3": "http://tyraannoosaurus.blog.ir/1396/11/02/%D8%A7%D8%B3%D8%AA%D8%A7%D8%AC%D8%B1-%D8%B4%D8%AF%D9%85", "post_title_3": "استاجر شدم *_*", "post_content_3": "سه روز پیش لیست روتیشن های جراحی رو گذاشته بودن، من شماره دوازده بودم، اون پایین تو جدول نوشته بود ردیف هفت تا دوازده گروه دو، دوازده که من بودم، یازده پویا، ده مجتبی، نه پوریا، هشت یونس و هفت مصطفی! هی از هر طرف میخوندم بیشتر به عمق فاجعه پی میبردم که خب یه بخش دو ماهه، ماژور، سخت و اصلا اولین بخشم تو یه گروه شیش نفره با پشنتا پسر! دیروز که روز اول بود همینجوری بی پناه و یخ زده از استرس رفتم بیمارستان. پوریا و یونس و مجتبی رو که کلا هیچ برخوردی نداشتم باهاشون حتی در حد سلام علیک، مصطفی رو دو سه ترم ترم هم کلاسی بودیم که خب اون چار ترمه گذروند علوم پایه رو، فوق برق خونده بوده قبلا چون. نمیدونم چیجوری میتونه واقعا! با پویا هم کلاسیم، ولی در حد همون سلام صب بخیر اگه روبه رو میشدیم هم کلام شده بودم باهاش. اینترن ها پنشنا پسر و چارتا دخترن ، که خب من اصن نتونستم باهاشون ارتباط برقرار کنم این دو روز و همچنان احساس یه درخت خشک و بی پر میون کویر داغ رو دارم. نکته بیخود ماجرا اونجاست که همه استاد ها موقع حضور زدن میگن خب شما هم که باید خانوم دکتر فلانی باشی :| بعد این جمله های اصلا بذارین ببینیم نظر خانوم دکتر چیه و اینا زیاد شنیده میشه واسه همین\nنمیدونم واقعا بد شانسی بود این گروه بندی یا خوش شانسی یا چی، تمایل آن چنانی نداشتم که با دوستام باشم، جمع گریز شدم کلا یه مدتیه، سپید هم که بهمن رو به خاطر امتحانی که نتونسته بود بده بخش نداره منم حوصله اینا نداشتم، هیش تلاشیم نکردم گروهمو عوض کنم. از اون طرفم پویا پسر درسخون و با معرفتیه، دیروز سر عمل، شیکم مریض خیلی بزرگ بود، کلا جلوی دید من رو به قفسه سینش گرفته بود، پویا که قدش بلند بود احاطه داشت به محل پاره شده (!) همینجوری آروم آروم توضیح میداد چه اتفاقی داره میوفته و اینا، بی خبر هم نمیذاره بمونم، خیلی خوبه از این نظرا.\nدر کل یکم روحیه م عوض شد، دلم خیلی بیمارستان و مریض و درس و اینا میخواست، گروهمونم یه جوریه که همش گوش بزنگ و استرسیم، کسل نمیشم، شاید چند روز بگذره عادت کنم البته! در مجموع همین دیگه، اینجوریه این روزا", "post_url_4": "http://tyraannoosaurus.blog.ir/1396/10/29/%D8%A2%D8%B1%D9%87-%D8%AE%D9%84%D8%A7%D8%B5%D9%87", "post_title_4": "آره خلاصه", "post_content_4": "بوی روغن محلی میدم! مامان دست و پای چپم رو ماساژ داده باهاش چون. به خاطر آسیبی که امروز حین اسکوتر سواری بهم وارد شده، دستم از مفصل شونه به سمت عقب نمیره و نمیتونم چیزیو فشار بدم باهاش. پام ولی هم لگن هم زانو داغون داغونه! با هر حرکت ناگهانی آخم میره هوا و بقیه زیر لبی فحش میدن بهم. میدونی، یه کار دیگه هم کردم که زیادم دست خودم نبود البته، بخش اول جراحی بهم خورد! یه کار دیگه هم کردم که می تونست دست خودم باشه ولی، موهامو چار سانتی کردم، نه به خاطر تنوع و دلایلی که نمدونم چرا به بقیه گفتم، با تمام وجود میبینم که وسواس من رو غرق کرده تو خودش، اونقدر که موهام که تا آخرین مهره کمری رسیده بودن رو ببرم برسونم به همون اولین مهره گردنیا! یه آدم مو کوتاهم که خیلی درد داره تنم شاید آسیب جدی حتی، که تازه استاجر شده و اولین بخششم جراحیه، تازه دلم میخواد برم خونه خودم و تنهای تنها باشم و اینا، خیلی تعریفم از خونه عوض شده از بعد زندگیِ تنهایی", "post_url_5": "http://tyraannoosaurus.blog.ir/1396/10/23/%D8%BA%DB%8C%D8%B1-%D8%A7%D8%B2-%D8%BA%D9%85", "post_title_5": "غیر از غم", "post_content_5": "نمیدونم قبلا چجوری با صدای تلویزیون میخوابیدم واقعا، چجوری میتونستم توی اون نوری که هی رنگش عوض میشد و سر و صداش بخوابم، روی کاناپه اونم، چراغ آشپزخونه هم روشن!! حالا گوشیمو سایلنت میکنم، همه چراغارو خاموش میکنم، تلویزیون رو هم، میرم تو تختم، بضی وختا صدای جارو زدن رفتگر میاد، بضی وختا صدای گربه، بضی وختا یه صداهایی که نمیفهمم چیه، صدای پکیج هر چند وخت یه بار؛ اوایل دلم میخواست بزنم بترکونمش، عادت کردم حالا.\nلامپ دسشویی هم سوخته، خیلی سعی کردم حبابش رو دربیارم ولی نتونستم، دیروز از ندا پرسیدم تو وختی اینجوری میشه چیکا میکنی؟ گفت نور گوشی! من شمع روشن میکنم ولی. خیلی رمانتیک شده! البته این سه چار روز قبل خواب فکر میکنم اگه با فشار در نمیاد، اینور اونورش هم جدا نمیشه پس چی؟ همینجوری خوابم میبره و خواب میبینم دارم همه لامپ های خونه رو عوض میکنم، همش هم سفید، چیه اون نور زرد\nامشب روی کاناپه خوابیدم ولی باز، که گردنم درد بگیره فردا از پرواز جا نمونم، چارشنبه هم میتونستم برم، ولی خب گفتم خونه چیکار کنم؟ حالا نه اینکه اینجا بدونم چیکار کنما، ولی خب اینجا حداقل راحتم و نمیدونم چیکار کنم، میتونمم هی همه جا رو بشورم و اینا. مامان قهر کرد باهام ولی. از همون چند روزی که شهریور رفتم خونه و همشو نشستم تو اتاق پوست خوندم و تایپ کردم دیگه خونه نرفتم چون، بچه کوچولوعای فامیل همشون بزرگ شدن مثکه،  اسفندم عروسیِ زهراست. مهدیمونم کلاس چارمه تازه! همین سه چار روز پیش گفت بی معرفت شدیا، تحویل بگیر مارو یکم. بعد من گفتم عه تو چقدر ادبیات سخن گفتنت شیوا و روان شده جوجه!\nهماتو یازده و نیم شدم راستی، همون امتحانیه که سر جلسه چشام هیچی نمیدید، دو روزش رو هم گریه کرده بودیم بعد سپیده گفته بود به روح وحید اگه خراب کنی حرف نمیزنم باهات! کلا جمله های عجیب غریبی بینمون رد و بدل میشد اون روزا، من مثلا نمدونم چرا شب امتحان گواش، وختی بعد یه هفته اومده بود و داشتم مجبورش میکردم خلاصه هامو بخونه بهش گفتم اگه گوارش بیوفتی من کلیه امتحان نمیدم! با یه همچین منطقی رد کردیم این ترمو خلاصه. البته هنوز باید سه تا یازده دیگه بیاد که یکیش حداقل سیزده باشه که با اون روماتو که چاردهه و نمره های ترم قبل جم شن تقسیم بر بیست و هشت شن و بالا دوازده شه عددِ حاصل بعد من بگم که استاجر شدم بالاخره!! به قول اون چشم پزشک خفنه استیْجِر.\nاینم بگم و برم بخوابم، جدیدا خوابم جالب شده، اینم بگم، خبری از غلت زدن نیست، چشامو میبندم و همونجوری که تکون نمیخورم از خودم خواهش میکنم خوابم ببره و دیگه نه چشام رو وا میکنم و نه تکون میخورم و نمیدونم کی خوابم میبره! \nمیخواستم بگم امروز کلیپس هامو انداختم تو آبِ در حال جوش که آلودگی هاش (!) پاک شه، وا رفتن اما! یه سری از لباس هامو هم اونقدر اتو کردم، بافت هارو مخصوصا که گشاد شده برام، رو تشکی ها هم کم رنگ شدن، همه خونه کمرنگ شده انگار، من دیوونه شدم چون! بعد امروز هی به این وا رفته ها نیگا کردم، خوشگل ترینا بودن و من عاشقشون بودم حقیقتا، واسه همین میخواستم از اون توهم بیخودی که داشتم راحت کنم خودمو، آبِ جوش همه چیو تمیز میکنه دیگه!! ذوبشون کردم ولی و تمام امروز رو فکر کردم که خب این راهش نبود، یه چیزایی طاقت یه چیزایی رو ندارن چون! ذوب میشن وا میرن\n\n+ اگه میخواین بگین برو دکتر و اینا نگین لطفا", "post_full_content_5": "\nغیر از غم\nشنبه, ۲۳ دی ۱۳۹۶، ۰۲:۳۰ ق.ظ\n\n\nنمیدونم قبلا چجوری با صدای تلویزیون میخوابیدم واقعا، چجوری میتونستم توی اون نوری که هی رنگش عوض میشد و سر و صداش بخوابم، روی کاناپه اونم، چراغ آشپزخونه هم روشن!! حالا گوشیمو سایلنت میکنم، همه چراغارو خاموش میکنم، تلویزیون رو هم، میرم تو تختم، بضی وختا صدای جارو زدن رفتگر میاد، بضی وختا صدای گربه، بضی وختا یه صداهایی که نمیفهمم چیه، صدای پکیج هر چند وخت یه بار؛ اوایل دلم میخواست بزنم بترکونمش، عادت کردم حالا.\nلامپ دسشویی هم سوخته، خیلی سعی کردم حبابش رو دربیارم ولی نتونستم، دیروز از ندا پرسیدم تو وختی اینجوری میشه چیکا میکنی؟ گفت نور گوشی! من شمع روشن میکنم ولی. خیلی رمانتیک شده! البته این سه چار روز قبل خواب فکر میکنم اگه با فشار در نمیاد، اینور اونورش هم جدا نمیشه پس چی؟ همینجوری خوابم میبره و خواب میبینم دارم همه لامپ های خونه رو عوض میکنم، همش هم سفید، چیه اون نور زرد\nامشب روی کاناپه خوابیدم ولی باز، که گردنم درد بگیره فردا از پرواز جا نمونم، چارشنبه هم میتونستم برم، ولی خب گفتم خونه چیکار کنم؟ حالا نه اینکه اینجا بدونم چیکار کنما، ولی خب اینجا حداقل راحتم و نمیدونم چیکار کنم، میتونمم هی همه جا رو بشورم و اینا. مامان قهر کرد باهام ولی. از همون چند روزی که شهریور رفتم خونه و همشو نشستم تو اتاق پوست خوندم و تایپ کردم دیگه خونه نرفتم چون، بچه کوچولوعای فامیل همشون بزرگ شدن مثکه،  اسفندم عروسیِ زهراست. مهدیمونم کلاس چارمه تازه! همین سه چار روز پیش گفت بی معرفت شدیا، تحویل بگیر مارو یکم. بعد من گفتم عه تو چقدر ادبیات سخن گفتنت شیوا و روان شده جوجه!\nهماتو یازده و نیم شدم راستی، همون امتحانیه که سر جلسه چشام هیچی نمیدید، دو روزش رو هم گریه کرده بودیم بعد سپیده گفته بود به روح وحید اگه خراب کنی حرف نمیزنم باهات! کلا جمله های عجیب غریبی بینمون رد و بدل میشد اون روزا، من مثلا نمدونم چرا شب امتحان گواش، وختی بعد یه هفته اومده بود و داشتم مجبورش میکردم خلاصه هامو بخونه بهش گفتم اگه گوارش بیوفتی من کلیه امتحان نمیدم! با یه همچین منطقی رد کردیم این ترمو خلاصه. البته هنوز باید سه تا یازده دیگه بیاد که یکیش حداقل سیزده باشه که با اون روماتو که چاردهه و نمره های ترم قبل جم شن تقسیم بر بیست و هشت شن و بالا دوازده شه عددِ حاصل بعد من بگم که استاجر شدم بالاخره!! به قول اون چشم پزشک خفنه استیْجِر.\nاینم بگم و برم بخوابم، جدیدا خوابم جالب شده، اینم بگم، خبری از غلت زدن نیست، چشامو میبندم و همونجوری که تکون نمیخورم از خودم خواهش میکنم خوابم ببره و دیگه نه چشام رو وا میکنم و نه تکون میخورم و نمیدونم کی خوابم میبره! \nمیخواستم بگم امروز کلیپس هامو انداختم تو آبِ در حال جوش که آلودگی هاش (!) پاک شه، وا رفتن اما! یه سری از لباس هامو هم اونقدر اتو کردم، بافت هارو مخصوصا که گشاد شده برام، رو تشکی ها هم کم رنگ شدن، همه خونه کمرنگ شده انگار، من دیوونه شدم چون! بعد امروز هی به این وا رفته ها نیگا کردم، خوشگل ترینا بودن و من عاشقشون بودم حقیقتا، واسه همین میخواستم از اون توهم بیخودی که داشتم راحت کنم خودمو، آبِ جوش همه چیو تمیز میکنه دیگه!! ذوبشون کردم ولی و تمام امروز رو فکر کردم که خب این راهش نبود، یه چیزایی طاقت یه چیزایی رو ندارن چون! ذوب میشن وا میرن\n\n+ اگه میخواین بگین برو دکتر و اینا نگین لطفا\n\n\n\n\n\n\n\n\n\n۵\n\n\n\n\n\n۰\n\n\n\n\n۹۶/۱۰/۲۳\n\n\nتی رکس\n\n\n\n\n\n\n", "post_full_content_1": "\nدو؟\nشنبه, ۷ بهمن ۱۳۹۶، ۱۰:۲۱ ب.ظ\n\n\nزنگ زدم یه دوبل برگر بیارن، اومدم با کتابم نشستم بغلِ شوینه، خیلی سرده! خیلی خیلی سرده کلا، امروز صب که فاصله بیمارستان و درمانگاه رو دو بار رفتم و اومدم قشنگ نکروز شد تمام تنم، خوب بود ولی، البته به خاطر یه اتفاق احساسی (!) با یکی از بچه ها سرسنگین شدیم از امروز و شاید ادامه دار باشه یا نباشه اما به هر حال یکی از جذاب ترین روزای این روزا بود. دکتر ر فوق العاده ست چون، درسته هر لحظه ممکنه از کلاس پرتت کنه بیرون یا جلوی بیمار و بقیه بچه ها با خاک یکیت کنه اما میدونی، حتی سی ثانیه هم توی کلاسش پیدا نمیشه که توش چیز یاد نگیری، بداخلاقیاش حتی، یا دعواهاش و قاطی کردناش، خاطره گفتن و حتی چرت و پرتایی که از آب و هوا میگه، همه رو یه جوری به جراحیِ اعصاب ربط میده و آدمو بهت زده میکنه!! سه شنبه امتحان دارم، نمیدونم گفتم یا نه ولی هر سه شنبه جراحی امتحانه و من وختی فیزیوپات بودم فکر میکردم دیگه سخت تر از این حالت نداریم ولی الان داریم، چون به شدت گشنه و خسته و خوابالوعم، در حالی که یه عالمه از درس دیروز و امروز و فردا و امتحان رو هم تلنبار شده!\n\n+ امروز یه عالمه بیمارِ مهاجر داشتیم، کلا بیمارستان تو منطقه ایه که نصف بیمار ها از مناطق محرومن یا مهاجر هایی که شرایط زندگی خوبی ندارن، خیلی گاهی سخت میشد بدون اینکه غصه بخوری و بغض کنی ادامه بدی\n\n\n\n\n\n\n\n\n\n۸\n\n\n\n\n\n۰\n\n\n\n\n۹۶/۱۱/۰۷\n\n\nتی رکس\n\n\n\n\n\n\n", "post_full_content_3": "\nاستاجر شدم *_*\nدوشنبه, ۲ بهمن ۱۳۹۶، ۰۲:۵۹ ب.ظ\n\n\nسه روز پیش لیست روتیشن های جراحی رو گذاشته بودن، من شماره دوازده بودم، اون پایین تو جدول نوشته بود ردیف هفت تا دوازده گروه دو، دوازده که من بودم، یازده پویا، ده مجتبی، نه پوریا، هشت یونس و هفت مصطفی! هی از هر طرف میخوندم بیشتر به عمق فاجعه پی میبردم که خب یه بخش دو ماهه، ماژور، سخت و اصلا اولین بخشم تو یه گروه شیش نفره با پشنتا پسر! دیروز که روز اول بود همینجوری بی پناه و یخ زده از استرس رفتم بیمارستان. پوریا و یونس و مجتبی رو که کلا هیچ برخوردی نداشتم باهاشون حتی در حد سلام علیک، مصطفی رو دو سه ترم ترم هم کلاسی بودیم که خب اون چار ترمه گذروند علوم پایه رو، فوق برق خونده بوده قبلا چون. نمیدونم چیجوری میتونه واقعا! با پویا هم کلاسیم، ولی در حد همون سلام صب بخیر اگه روبه رو میشدیم هم کلام شده بودم باهاش. اینترن ها پنشنا پسر و چارتا دخترن ، که خب من اصن نتونستم باهاشون ارتباط برقرار کنم این دو روز و همچنان احساس یه درخت خشک و بی پر میون کویر داغ رو دارم. نکته بیخود ماجرا اونجاست که همه استاد ها موقع حضور زدن میگن خب شما هم که باید خانوم دکتر فلانی باشی :| بعد این جمله های اصلا بذارین ببینیم نظر خانوم دکتر چیه و اینا زیاد شنیده میشه واسه همین\nنمیدونم واقعا بد شانسی بود این گروه بندی یا خوش شانسی یا چی، تمایل آن چنانی نداشتم که با دوستام باشم، جمع گریز شدم کلا یه مدتیه، سپید هم که بهمن رو به خاطر امتحانی که نتونسته بود بده بخش نداره منم حوصله اینا نداشتم، هیش تلاشیم نکردم گروهمو عوض کنم. از اون طرفم پویا پسر درسخون و با معرفتیه، دیروز سر عمل، شیکم مریض خیلی بزرگ بود، کلا جلوی دید من رو به قفسه سینش گرفته بود، پویا که قدش بلند بود احاطه داشت به محل پاره شده (!) همینجوری آروم آروم توضیح میداد چه اتفاقی داره میوفته و اینا، بی خبر هم نمیذاره بمونم، خیلی خوبه از این نظرا.\nدر کل یکم روحیه م عوض شد، دلم خیلی بیمارستان و مریض و درس و اینا میخواست، گروهمونم یه جوریه که همش گوش بزنگ و استرسیم، کسل نمیشم، شاید چند روز بگذره عادت کنم البته! در مجموع همین دیگه، اینجوریه این روزا\n\n\n\n\n\n\n\n\n\n۷\n\n\n\n\n\n۰\n\n\n\n\n۹۶/۱۱/۰۲\n\n\nتی رکس\n\n\n\n\n\n\n", "post_full_content_2": "\nاز جراحی بگم (یک)\nچهارشنبه, ۴ بهمن ۱۳۹۶، ۰۹:۳۱ ب.ظ\n\n\nاولین بار بود که پنست و سوزن گیر دست میگرفتم و سعی میکردم بخیه بزنم، حالا فک کن در حالی که دور میزی نشسته بودم که هفت نفر دیگش پسر بودن! دارم عادت میکنم آروم آروم ولی، اولش دستم میلرزید، نمیتونستم یه حلقه ی سوزن گیر رو با انگشت حلقه نیگه دارم و اصن هیچ نیرویی بهش منتقل کنم، یعنی اصن فک نمیکردم یه همچین کار سختی رو باید یه روزی بهش محول کنم :\\ ، درگیر بودم با خودم، هر از گاهی به سپهر میگفتم ببین من یه جایی دارم اشتباه میکنم که اینجوری شُل گره میخوره عین یه معلم با حوصله توضیح میداد برام، میدونی، عصبی شدم از حس معذب بودن، امروز متوجه شدم اگه قرار باشه اینجوری پیش بره نمیشه واقعا، ول کردم خودم رو، سوال پرسیدم ازشون و کار خودمو کردم، خب حالا همه پسرن که باشن! سپهر اینترنه، خیلی وارده به کارش، انگار هیچی جز درس و مهارتای تشخیص و بالین تو زندگیش وجود نداره؛ بانمکه و معمولا چشاش خسته خوابه! باتجربه (فامیلش با تجربه ست واقعا) به درسخونی سپهر نیست ولی کاملا اشتیاقش رو نشون میده به یادگیری! دو تا اینترن دیگه هم هستن که اسمشون رو نمیدونم هنوز. مجتبی خیلی نامنظم میاد، هر بارم که میاد دیر میاد و میگه ببخشید استاد خروجی رو رد کردم :| با اون سه تا هم کاری ندارم، خوشم نمیاد از شوخیاشون :| نمیخوامم راجبشون حرف بزنم اصن :| معمولا کنار پویا میشینم، خیلی وول میخوره ولی، حواسشم به همه جا هست، نماینده هم هست، امروز خیلی سعی کرد بخیه سیمپل رو یاد بده به من :)) نتونست ولی :| نمدونم چرا فار اند نیر و اون یکی رو اونقدر تمیز و حرفه ای میزدم ولی یه گره ساده نمیتونستم بزنم، هی دستشو از اونور میز میاورد نخ رو نیگه میداشت میگفت بابا اول بکش طرف خودت بعد من :| منم همون کارو میکردم و موقع زدن گره دوم چون گره اولم شُل و وِل بود وا میشد همش :| آخرشم دیدم انگشت شست و حلقه دست راستم کبود شده کاملا و اصن نمیتونم خودکار بگیرم حتی باهاش گفتم باشه دفعه بعد! \nدر مجموع حالم بهتره، درگیر درسا شدم، هر سه شنبه همه اینترن استاجرای جراحی و جراح ها جم میشیم سالن کنفرانس، اول کنفرانس ها بعد سوال و جواب و یکم بحث و بعدم امتحان و بعد کلاس، نمیشه درس هاشونو نخوند اصلا، فکر میکردم بداخلاق و اذیت کننده هستن جراح ها و با ترس و استرس باید درس بخونم همش ولی خیلی مهربونن، خیلی خوش برخورد و مسوولیت پذیر و اهمیت بده هستن، سخت گیرن ولی مشت محکمین به دهن اونایی که در مورد جراح ها شایعه پراکنی کرده بودن!\n\n\n\n\n\n\n\n\n\n۹\n\n\n\n\n\n۰\n\n\n\n\n۹۶/۱۱/۰۴\n\n\nتی رکس\n\n\n\n\n\n\n", "post_full_content_4": "\nآره خلاصه\nجمعه, ۲۹ دی ۱۳۹۶، ۰۱:۱۷ ق.ظ\n\n\nبوی روغن محلی میدم! مامان دست و پای چپم رو ماساژ داده باهاش چون. به خاطر آسیبی که امروز حین اسکوتر سواری بهم وارد شده، دستم از مفصل شونه به سمت عقب نمیره و نمیتونم چیزیو فشار بدم باهاش. پام ولی هم لگن هم زانو داغون داغونه! با هر حرکت ناگهانی آخم میره هوا و بقیه زیر لبی فحش میدن بهم. میدونی، یه کار دیگه هم کردم که زیادم دست خودم نبود البته، بخش اول جراحی بهم خورد! یه کار دیگه هم کردم که می تونست دست خودم باشه ولی، موهامو چار سانتی کردم، نه به خاطر تنوع و دلایلی که نمدونم چرا به بقیه گفتم، با تمام وجود میبینم که وسواس من رو غرق کرده تو خودش، اونقدر که موهام که تا آخرین مهره کمری رسیده بودن رو ببرم برسونم به همون اولین مهره گردنیا! یه آدم مو کوتاهم که خیلی درد داره تنم شاید آسیب جدی حتی، که تازه استاجر شده و اولین بخششم جراحیه، تازه دلم میخواد برم خونه خودم و تنهای تنها باشم و اینا، خیلی تعریفم از خونه عوض شده از بعد زندگیِ تنهایی\n\n\n\n\n\n\n\n\n\n۷\n\n\n\n\n\n۰\n\n\n\n\n۹۶/۱۰/۲۹\n\n\nتی رکس\n\n\n\n\n\n\n"}