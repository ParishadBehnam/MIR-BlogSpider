{"type": "blog", "blog_name": "یار طلبگی و هزار و یک...", "blog_url": "http://abdezahra-yar.blog.ir/", "post_url_1": "http://abdezahra-yar.blog.ir/1396/10/20/%D9%85%D9%84%DB%8C%D8%AD%D9%87", "post_title_1": "ملیحه...", "post_content_1": "بسم الله الرحمن الرحیم\nچند وقت پیش ماشینمونو تو دیوار فروختیم و یک لنگه کفش راحتی من تو صندوق عقبش جا موند !!\nبعد پیگیری های فراوان و پیدا کردن شماره همراه خریدار ماشین..\nامشب بعد چند ماه قسمت شد و رفتیم پی لنگه کفشم..\nنرسیده به خونه خریدار..\nیهو یه دختر مدرسه ای رو تو خیابون دیدم که شبیه یکی از دانش آموزای سال گذشته م بود.\nو چون خیلی اونو دوستش داشتم با ذوق زدم رو داشبورد و گفتم : آقاعبدالزهراااا ملیحهههه.\nآقاعبدالزهرا هم که ملیحه رو میشناختن با ذوق گفتن : عهههه ملیحه بودا \nالان دور میزنم بریم ببینیمش..\nحالا دور زدیم\nما اینور خیابون\n تو ماشین\nملیحه اونور خیابون \nپیاده...\nدااااد زدم : ملیحهههه\nملیحه برگشت سمت ما و مبهوت نگاهمون کرد...\nمنم با دست اشاره کردم : ملیحهههه بیااااا..\nآقامونم با دست هی اشاره میکردن : ملیحهههه خانوووووم بیااا\nملیحه طفلک متعجب و گیج ازونور خیابون نگامون میکرد..\nشیخ عبدالزهرا : با پوشیه ای نمیشناسدت که!\nپوشیه مو برداشتم : ملیییحهههه منم خانم وثوقی معلم پارسالتون \nملیحه اومد طرفمون\nوسطای خیابون که رسید..\n.\n.\n.\nمن : آقا عبدالزهرا مطمئنین این ملیحه ست؟\nآقاعبدالزهرا: نه من فقط عکسشو دیدم..\nمن : به نظرم ملیحه نیست آ..\nآقاعبدالزهرا : آره این ملیحه نیست\n.\n.\nداااد زدیم :\nملیحهههه  برووو...بروووو کارِت نداریم\nملیحهههه نیااااا\n.\n.\nو ملیحه در وسط خیابان \nاز ماترسید و فرار کرد..\n.\n.\nملیحه اگر این متنو میخونی همیشه تو زندگیت به این حرفایی که میگم عمل کن:\n1- هیچ وقت معلمتو فراموش نکن.\n2- شب و تنها توی خیابون نباش.\n3- هیچ وقت بی گدار وسط خیابون نیا.\n4- هیچ وقت اگر غریبه ای صدات زد نایست..مخصوصا وقتی که اسمت ملیحه نیست اصلا !\n5- هیچ وقت از یک روحانی و خانومش نترس دخترم \nشاد و پیروز باشی✋", "post_url_2": "http://abdezahra-yar.blog.ir/1396/10/18/%D8%B4%D8%B9%D8%A8-%D8%A7%D8%A8%DB%8C-%D8%B7%D8%A7%D9%84%D8%A8", "post_title_2": "شعب ابی طالب", "post_content_2": "بسم الله الرحمن الرحیم\nوَالحمدُ للّه القاصِمِ الجَبّارین\nمُبیر الظالمین\nو حمد و سپاس مخصوص خدایی  که در هم شکننده سرکشان و نابود کننده ظالمان است.\n(دعای افتتاح)\n.\n.\n.\nکفش + دمپایی طبی \nاو پی جی + روکش دندان \nعینک \nدر عرض یک هفته کوبوندیم از نو ساختیم خودمونو..\n.\n.\nفقط در راستای اعتراضات اقتصادی و اوضاع معیشتی اخیر \nعارضم خدمتتون که  .\n.\n.\nبسم الله الرحمن الرحیم\nنام : یار شیخ عبدالزهرا هستم✋\nمحل سکونت : از نظر جغرافیایی خونه مون\nاز نظر اقتصادی شِعب ابی طالب \n.\n.\nپ.ن : سلام به همگی...فعلا برا دست گرمی اینو داشته باشین", "post_url_3": "http://abdezahra-yar.blog.ir/1396/07/03/%D9%88%D9%82%D8%AA%DB%8C-%D8%B3%D8%B1%D9%88%D8%B1-%DB%8C%DA%A9-%D8%B2%D9%86%DB%8C-%D9%86%D8%A8%D8%A7%D8%B4%D8%AF", "post_title_3": "وقتی سرور یک زنی نباشد...", "post_content_3": "بسم الله الرحمن الرحیم \nصبح دیر میرسم حوزه..\nخانم سالاری جلوی اسمم تاخیر میزند..\nخانم سالاری نمیداند آقایمان تبلیغ رفته..نیست که سر ساعت مرا برساند حوزه..\nاز حوزه میزنم بیرون..به امید رسیدن به سرویس مجتمع..\nاما به میدان شهدا نرسیده اتوبوس سبز قدیمی مجتمع را میبینم که عین یک ماهی از جلوی چشمم سر میخورد و در شلوغی های خیابان توحید گم میشود..\nبغضم میگیرد..\nبه راه دوری که تا خانه در پیش دارم فکر میکنم..\nراننده اتوبوس نمیدانست که آقایمان تبلیغ رفته..نیست که این مسیر طولانی تا خانه را با هم برگردیم.\nسرخورده توی ایستگاه اتوبوس می ایستم..بی آری تی می ایستد..هم مسیرش میشوم..اما بعد پشیمان میشوم..اصلا حواسم به کرایه400 تومانی اش نبود! تازه بی آرتی که هم مسیر من نیست..\nوسط راه پیاده میشوم..یک مسیری را پیاده طی میکنم..\nمغازه ها و اجناس رنگارنگشان چشمانم را پر میکنند.\nدلم ضعف میرود..گرسنه تر میشوم..\nپولهای توی کیفم را سرانگشتی حساب میکنم..\nیک پنج تومانی+یک دوهزار تومانیِ نویِ عید غدیر...\nنمیدانم مرغ کیلویی چند است اما مطمئم با پول من مرغ نمیدهند!\nاصلا اگر بدهند هم حاضر نیستم تنها وارد مغازه مرغ فروشی بشوم!\nاصلا یک نفر آدم تنها را که آورده به مرغ خوردن!\nاصلا چطور دلم بیاید مرغ بخورم..وقتی او شام نان و رب خورده توی روستا..\nزنهایی را میبینم که وارد میوه فروشی میشوند..پس با خیال راحت برای اولین بار تنها.. وارد میوه فروشی میشوم..\nشاگرد میوه فروش تفاوت قیمت انگور جعبه ای و کیلویی را به یک خانم دیگر شرح میدهد..\nبی تفاوت به حرفهای میوه فروش..\nاز دور،آهسته و با خجالت میگویم:\nنیم کیلو انگور لطفا...\nشاگرد میوه فروش آمد بگوید که نیم کیلو انگور نمیشود!\nاوستایش اما فهمید که آقای ما رفته تبلیغ..\nداد زد :پسر نیم کیلو انگور بکش برای خانم..\n.\n.\nامان از روزی که آقای یک خانه ای،سرور یک زنی،مولای یک حرمی سفر باشد نباشد ..\nأَلسَّلامُ عَلَى الرُّؤُوسِ الْمُشالاتِ  سلام بر آن سرهاىِ بالا رفته (بر نیزه ها)\n\nأَلسَّلامُ عَلَى النِّسْوَةِ الْبارِزاتِ  سلام برآن بانوانِ بیرون آمده (از خیمه ها)\n", "post_url_4": "http://abdezahra-yar.blog.ir/1396/05/21/%D8%B1%D8%A7%D8%B2-%D8%A2%D9%86-%DA%86%D8%B4%D9%85%D9%87%D8%A7", "post_title_4": "راز آن چشمها..", "post_content_4": "بسم الله الرحمن الرحیم \nحتما عکس شهید حججی را این روزها زیاد دیده اید؟\nخواستم بگویم..\nهمیشه شمرِ توی تصوراتم یک چیزی بود شبیه آن وحشیِ داعشی..\nبلکم درنده تر..\nبا همان خنجر توی دستانش...\nبلکم کُندتر..\nو اما خود شهید..\nانگار جد مظلوم ما ایستاده و دو انگشت مبارکش را گرفته \nروبروی چشمان محسن حججی..\nو از پس آن دو انگشت بهشت را نشانش می دهد..\nمثل کربلا..شب قبل از عاشورا..\n.\n.\nاسارت حرم تکرار نشدنیست...هنیئا و طوبی له...\nلا یوم کیومک یااباعبدالله..", "post_url_5": "http://abdezahra-yar.blog.ir/1396/03/30/%D8%A8%D9%87-%D9%88%D9%82%D8%AA-%D8%AF%D9%84-%D8%AA%D9%86%DA%AF%DB%8C", "post_title_5": "به وقت دل تنگی..", "post_content_5": "بسم الله الرحمن الرحیم \n\n◀زهرا سادات که از زور سرما دستهاشو زیر بغلش پنهون کرده بود گفت:\nسادات چقدر سخته آشپزخونه تون تو حیاطه،اونم با این سرمای استخون ترکون زمستون مشهد..\nچی کار میکنی تو این سرما؟!\nژاکتمو دادم دستش:بیا اینو بپوش،دمپایی هم پات کن تا پات سرمانخوره الان شعله گازو زیاد میکنم،در آشپزخونه رو هم میبندم..تا چنددقیقه دیگه گرم گرم میشه اینجا..\n◀نذاشتم اون شب ظرف بشوره..خیلی سردش بود..\n◀زهراسادات دخترکوچولوش فاطمه رو گرفته بود بغلش :سادات ببخشید بچه م کارخرابی کرده کجا بشورمش؟\nیه حوله دادم دستش: برو تو حیاط کنار آشپزخونه،سرویس بهداشتی و حمومه..مواظب باش سرما ندی بچه رو..\n◀دلم نیومد بچه شو تو سرمای استخون ترکون زمستون مشهد،تو حموم داخل حیاط بشوره..\n◀صبح که شد با تعجب گفت: ببین دیشب نذاشتی ظرفارو بشورم الان آب تو لیوانا یخ زده...\nعه عه عه ببین حیوونی کبوترتونم مرده از سرما..\nکاش به جای یه دونه فانوس،دوتا فانوس میزاشتین تو لونه شون...\nاین خونه رو خیلی دوست داشتم با همه سختیاش..\n\n◀تو مسجد نشسته بودیم،همسایه ها میگفتن:یه روز میخوایم بیایم خونه شما میگن خونه تون خیلی قشنگه..\nگفتم : بوخودا همه خونه های خیابون عمار شبیه همه..\nبالاخره عید غدیر به آرزوشون رسیدن..\nشده برا معمار خونه تون نماز بخونید؟برید از همسایه های قدیمی پرس و جو کنید قبل شما کی تو خونه تون زندگی میکرده؟الان خونه ش کجاست؟بعد اونا بگن حاج آقا ولیپور قبل شما تو این خونه بودن،دوتا بچه هم تو این خونه روزیشون شد،خونه خریدن و ...بعد خیالتون راحت بشه از راحتی همسایه قبلی..\nراستی آشپزخونه و حمام و دستشویی تونو، قدرشو میدونید؟!\n\nالغرض:دلم برای خونه مون تنگ شده.."}