{"type": "blog", "blog_name": "فیزیک برای زندگی", "blog_url": "http://physics1.blog.ir/", "post_url_1": "http://physics1.blog.ir/1396/10/05/%D8%B1%D9%88%D8%B4%DB%8C-%D8%A8%D8%B1%D8%A7%DB%8C-%D9%BE%DB%8C%D8%B4-%D8%A8%DB%8C%D9%86%DB%8C-%D8%B2%D9%84%D8%B2%D9%84%D9%87-%D9%87%D8%A7%DB%8C-%D8%B4%D8%AF%DB%8C%D8%AF-%D8%AF%D8%B1-%D8%A2%DB%8C%D9%86%D8%AF%D9%87", "post_title_1": "روشی برای پیش بینی زلزله های شدید در آینده !", "post_content_1": " « مسابقه ی سرعت با امواج زلزله ! »\nفیزیکدانان\nامیدوارند با بررسی تغییرات میدان گرانشی زمین ، زمین لرزه های شدید را پیش بینی کنند\n.\nبه نظر می رسد امواج گرانشی ای که با\nسرعت نور در زمین منتشر می شوند ، می توانند سریع تر از هر روش موجود دیگری قدرت و\nشدت زلزله را آشکار کنند . \nجا به جایی لایه های پوسته ، تغییراتی\nرا در میدان گرانشی زمین ایجاد می کند که نشانه های آن به مراتب سریع تر از خود\nامواج مکانیکی زمین لرزه به ایستگاه های لرزه نگاری می رسد . اگر بتوان این\nتغییرات را به سرعت ردیابی کرد ، می توان تا چند دقیقه زود تر از وقوع زمین لرزه\nای مهیب ، هشدار های لازم را صادر کرد و جان انسان های بی شماری را نجات داد . \nمارتین والی  \" Martin Vallee\" زلزله شناس در انستیتو ژئوفیزیک پاریس و همکارانش با انتشار\nمقاله ای در نشریه «ساینس» نشان داده اند که پژوهشگرانی در چین و کره ی جنوبی ،\nاین امواج گرانشی خاص را بلافاصله پس از وقوع زمین لرزه ی توهوکو با قدر 9/1 و\nسونامی پس از آن ثبت کرده اند ، این زلزله بخش هایی از ژاپن را در زمستان 2011\n(1390) ویران کرد . پس از وقوع زمین لرزه ، 40 دقیقه طول کشید تا پایگاه پایش زمین\nشناختی ایالات متحده آمریکا (USGS)  بر آورد اولیه ی خود را از شدت\nاین زمین لرزه ، از 7/9 به 8/8 تغییر دهد و این زمان برای آژانس هواشناسی ژاپن 3\nساعت طول کشید ! این در حالی است که سیگنال های گرانشی این زمین لرزه به شکل\nمقادیر اندک شتاب در ابزار های لرزه سنج چین و کره ی جنوبی ثبت شده بودند و زمان\nظهور آن ها هم یک دقیقه پیش از رسیدن امواج لرزه ای بود . \nدانستن برآورد دقیق از شدت زمین لرزه\nبسیار مهم است ، چرا که مقیاس\nتغییرات شدت زمین لرزه لگاریتمی است و افزایش ناچیزی در مقدار آن متناظر با تفاوت\nعظیمی در انرژی آزاد شده در زلزله و گستردگی تخریب آن است . شدت زمین لرزه\n، نقشی محوری در توزیع منابع اضطراری و نیرو های امدادی دارد . \n\nپژوهشگران\nسال هاست در تلاش هستند تا اختلال های گرانشی حاصل از زمین لرزه را به سرعت آشکار\nکنند و از آن به عنوان ابزاری برای هشدار پیش از وقوع زلزله بهره ببرند . نتایج\nاخیر تحقیقات والی و همکارانش نشان می دهد در ایستگاه هایی که به فاصله ی هزار تا\nدوهزار کیلومتر از مرکز وقوع زمین لرزه واقع شده اند ، سیگنال های اختلال گرانشی\nبه فاصله ی مناسبی از امواج لرزه ای ثبت می شوند و راحت تر آشکار می شوند . در حال\nحاظر ، پژوهشگران حدس می زنند که با فناوری فعلی می توان امواج گرانشی حاصل از\nزمین لرزه های قدرتمند (بالاتر از قدر 8/5) را تشخیص داد . آن ها به سراغ آرشیو داده\nهای سال های گذشته رفته اند تا نشانی اختلال های گرانشی زمین لرزه ی سال 2004\n(1383) در سوماترا با شدت 9/1 و زمین لرزه ی سال 2010 (1389) در شیلی با شدت 8/8\nبیابند .\nهر چند این روش هنوز در ابتدای راه قرار دارد و بعید است به این زودی ها بتوان از آن به عنوان پیش نشانگری برای هشدار وقوع زلزله استفاده کرد ، اما دستیابی به ابزار هشدار دهنده ای که بتواند حتی چند ده ثانیه زود تر از وقوع زمین لرزه فعال شود ، جان انسان های بسیاری را از مرگ و صدمات احتمالی نجات خواهد داد . \n \n\n\nزلزله یک رویداد طبیعی است که می تواند بسیار مخرب باشد ، اما پیش بینی آن حتی چند ثانیه پیش از وقوع نیز می تواند جان انسان های بسیاری را نجات بخشد !\n\n\n\n\n\n\nدر رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید .با فیزیک برای زندگی همراه باشید ...", "post_url_2": "http://physics1.blog.ir/1396/06/09/%D8%A2%DB%8C%D8%A7-%D8%A7%D9%86%D8%B3%D8%A7%D9%86-%D9%85%DB%8C%D8%AF%D8%A7%D9%86-%D9%85%D8%BA%D9%86%D8%A7%D8%B7%DB%8C%D8%B3%DB%8C-%D8%B1%D8%A7-%D8%A7%D8%AD%D8%B3%D8%A7%D8%B3-%D9%85%DB%8C-%DA%A9%D9%86%D8%AF", "post_title_2": "آیا انسان میدان مغناطیسی را احساس می کند ؟", "post_content_2": "آیا انسان میدان مغناطیسی را احساس می کند ؟ در ادامه با فیزیک برای زندگی همراه باشید تا با پاسخ این پرسش را بیابیم : هیچ مدرک قانع کننده ای وجود ندارد که نشان دهد انسان ها قادر به مشاهده یا حتی درک میدن های مغناطیسی باشد . با وجود این ، بسیاری از گونه های جانوری مانند کبوتر ها ، پروانه های مونارک و مگس های میوه این توانایی را دارند ؛ موهبتی که از آن با عنوان \" دریافت مغناطیسی \" ( Magnetoreception ) یاد می شود . در چشمان این جانوران پروتئینی به نام \" کریپتوکروم \" ( Cryptochromes ) وجود دارد ( کریپتوکروم در زبان یونانی به معنای \" رنگ پنهان \" است ) که ظاهرا به جانور کمک می کند میدان های مغناطیسی را به شکل نواحی روشن و تاریک ببیند ؛ زیرا این پروتئین ها با خطوط میدان مغناطیسی هم راستا می شوند . البته انسان ها نیز در شبکیه چشم خود کریپتوکروم دارند که در تنظیم ساعت درونی بدن ما ایفای نقش می کند . با وجود این ، هیچ کدام از مطالعات متعددی که تلاش کرده اند درک انسان از میدان مغناطیسی را مورد سنجش قرار دهند ، نتوانسته اند ثابت کنند وجود آن ها به ما کمک می کند از این توانایی و موهبت برخوردار باشیم . \n\nتصویری از میدان های مغناطیسی یک آهن ربا که توسط براده های آهن تشکبل شده است .\n\n\n\nاگر در رابطه با این مطلب پرسشی دارید می توانید از ما بپرسید ! ( از طریق بخش نظرات همین پست ) ، همچنین اگر شما نیز پرسشی دارید که پاسخی برای آن نیافته اید ، کلید آن در دست ماست ! از ما بپرسید تا در اولین فرصت ممکن پاسخ دهیم ...در رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید . با فیزیک برای زندگی همراه باشید ...\n", "post_url_3": "http://physics1.blog.ir/1396/02/16/%D9%85%D9%88%D9%84%D8%AF-%D9%88%D8%A7%D9%86%D8%AF%D9%88%DA%AF%D8%B1%D8%A7%D9%81-%DA%86%DB%8C%D8%B3%D8%AA-%D9%88-%DA%86%DA%AF%D9%88%D9%86%D9%87-%DA%A9%D8%A7%D8%B1-%D9%85%DB%8C-%DA%A9%D9%86%D8%AF", "post_title_3": "مولد واندوگراف چیست و چگونه کار می کند ؟", "post_content_3": "« مولد واندوگراف چیست ، چگونه کار می کند و چه کاربردی دارد ؟ » مولّد واندوگراف (Van de Graaff generator) ، نام دستگاهی است که بار الکتریکی روی کلاهک فلزی آن انباشته می شود و اگر یک جسم رسانا با کلاهک فلزی این دستگاه تماس پیدا کند ، دارای بار الکتریکی می شود . در نمونه ی ساده ی مولد واندوگراف ( همانگونه که در تصویر بالا مشاهده می کنید ) ، غلتک M توسط یک موتور الکتریکی می چرخد ( در نمونه ی دستی ، این غلتک با دست و نیروی مکانیکی به حرکت در می آید ) و تسمه روی غلتک چرخانده می شود . معمولاً غلتک M از جنس پلی اتیلن (PE) و غلتک ′M از جنس پرسپکس است . بر اثر مالش تسمه با غلتک ها ، غلتک M بار منفی و غلتک ′M بار مثبت پیدا می کند . غلتک M که بار منفی دارد ، در یک شانه ی فلزی که متصل به زمین است ، بار مثبت القا می کند . بار مثبت توسط این شانه روی سطح بیرونی تسمه قرار داده می شود . این بار های مثبت ، توسط تسمه ای عایق ، که به کمک شانه ی فلزی دیگری به کلاهک متصل است ، به سطح خارجی کلاهک منتقل می شود . به این ترتیب ، بار الکتریکی مثبت روی سطح خارجی کلاهک انباشته می شود .اگر جای غلتک های M و ′M با هم عوض شود ، بار منفی در سطح خارجی کلاهک انباشته خواهد شد . و اما در مورد کاربرد واندوگراف باید گفت که این دستگاه کاربرد های فراوانی در زمینه های آموزشی ، پژوهشی و برخی آزمایش های فیزیک مربوط به الکتریسیته دارد و حتی می توان از آن به عنوان یک وسیله برای سرگرمی و آشنایی هر چه بیش تر با پدیده ی الکتریسیته استفاده کرد !\n\" مولد واندوگراف \" می تواند بار الکتریکی (electrical charge) تولید کند ! ( برای مشاهده عکس های بیش تر \" ایـنـجـا \" کلیک کنید . )اگر در رابطه با این مطلب پرسشی دارید می توانید از ما بپرسید ! ( از طریق بخش نظرات\n همین پست ) ، همچنین اگر شما نیز پرسشی دارید که پاسخی برای آن نیافته اید\n ، کلید آن در دست ماست ! از ما بپرسید ، خوشحال میشویم بتوانیم به ما کمکی کنیم :)\n\n\n\nدر رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید . \n\n\nبا فیزیک برای زندگی همراه باشید ...\n\n", "post_url_4": "http://physics1.blog.ir/1396/02/14/%D9%81%DB%8C%D9%88%D8%B2-%DA%86%DB%8C%D8%B3%D8%AA-%D9%88-%DA%86%DA%AF%D9%88%D9%86%D9%87-%DA%A9%D8%A7%D8%B1-%D9%85%DB%8C-%DA%A9%D9%86%D8%AF", "post_title_4": "فیوز چیست و چگونه کار می کند ؟", "post_content_4": "شاید برای شما هم این پرسش پیش آمده باشد که فیوز برق چیست و چگونه کار می کند ؟ در اینجا و در بخش پرسش و پاسخ های سایت فیزیک برای زندگی ، به این پرسش پاسخ خواهیم داد :فیوز چیست و چگونه کار می کند » \" فیوز ها (Fuse) \" در اصل نوعی ترمز آتش هستند ؛ نقاط ضعف عمدی ای که اگر جریان برق از حد مشخصی در مدار سیم کشی ، بیش تر شود ، متلاشی می شوند تا از ایجاد آسیب یا آتش سوزی جلوگیری کنند ( عبور جریان بیش از حد تعیین شده از مدار می تواند خطرات و آسیب های جبران ناپذیری داشته باشد و موجب بروز آتش سوزی و حتی انفجار در سیم کشی و دستگاه های مصرفی شود ) . این ویژگی به لطف مولفه ی مرکزی فیوز ، که نوار یا رشته ای فلزی و نازک که ظرفیت گسیختگی پایینی دارد ، ایجاد می شود .\" ظرفیت گسیختگی فلز (Metal rupture capacity) \" به بیشینه ی جریانی گفته می شود که می تواند به شکل ایمن از آن عبور کند ، در حالی که هر میزانی بالاتر از آن باعث ذوب شدگی و در نتیجه از هم گسیختگی فلز و مدار می شود . روی ، مس ، نقره و آلومینیوم جزء متداول ترین فلزاتی هستند که به عنوان سیم فیوز استفاده می شوند ، سیم فیوز بین دو پایانه ( ترمینال ) قرار دارد و درون ماده ای عایق پوشانده شده است . اگر سر ریز جریان برق در مدار رخ دهد ، فیوز سوخته و مدار را قطع می کند و در نتیجه میزان خرابی را به کم ترین حد ممکن می رساند ، در این حالت شما برای راه اندازی دوباره ی مدار ، کافیست تنها فیوز را تعویض کنید ، این در حالیست که اگر فیوز وجود نداشت ، ممکن بود ناچار به تعویض کل مدار شوید !\nتصویری از نوعی \" فیوز \" : پاره شدن رشته ی فلزی که درون کپسول شیشه ای قرار دارد ، باعث سوختن فیوز و در نتیجه قطع جریان برق خواهد شد . ( برای دیدن تصاویر بیش تر از انواع فیوز ها \" ایـنـجـا \" کیک کنید )\nاگر در رابطه با این مطلب پرسشی دارید می توانید از ما بپرسید ! ( از طریق بخش نظرات\n همین پست ) ، همچنین اگر شما نیز پرسشی دارید که پاسخی برای آن نیافته اید\n ، کلید آن در دست ماست ! از ما بپرسید تا در اولین فرصت ممکن پاسخ دهیم \n...\n\n\n\nدر رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید . \n\n\nبا فیزیک برای زندگی همراه باشید ...\n\n", "post_url_5": "http://physics1.blog.ir/1395/04/27/%D8%AA%D8%A7%D8%AB%DB%8C%D8%B1-%D9%81%DB%8C%D8%B2%DB%8C%DA%A9%DB%8C-%D8%B4%D8%AA%D8%A7%D8%A8-%D8%B2%DB%8C%D8%A7%D8%AF-%D8%B1%D9%88%DB%8C-%D8%A8%D8%AF%D9%86-%D8%A7%D9%86%D8%B3%D8%A7%D9%86-%DA%86%DB%8C%D8%B3%D8%AA", "post_title_5": "تاثیر فیزیکی شتاب زیاد روی بدن انسان چیست ؟", "post_content_5": "آیا تا کنون به این اندیشیده اید که شتاب زیاد ، بر روی بدن انسان چه اثراتی می تواند داشته باشد ؟ اکنون کارشناسان فیزیک برای زندگی به این پرسش شما پاسخ می دهند !\nتاثیر فیزیکی شتاب زیاد روی بدن انسان چیست ؟ » پاسخ این پرسش به این بستگی دارد که شتاب در چه جهتی به بدن شخص وارد می شود . شتاب رو به بالا در حدود 5g ( پنچ برابر شتاب گرانش زمین ) کافی است تا توانایی قلب برای پمپاژ خون به سمت مغز را از کار بیندازد . در نتیجه مغز شما ، دچار کمبود اکسیژن شده و طی تنها چند ثانیه بیهوش می شوید !\nبا این وجود شتاب رو به پایین یا منفی به اندازه ی تنها 1g به مراتب از این هم خطرناک تر است . اگر چنین شتابی به شما وارد شود ، خون به سمت سر شما کشیده می شود ، صورتتان باد می کند و پلک پایین به چشمانتان فشار می آورد . این حالت را اصطلاحا \" سرخی میدان دید \" (Redout) می گویند ، چرا که تنها چیزی که می بینید ، نور سرخ رنگی است که از میان پلک هایتان به درون چشم تابیده می شود . زمانی که فشار به منفی 3g می رسد ، خون نمی تواند به شش ها بازگردد تا اکسیژن خود را تجدید کند که در نتیجه باعث مرگ خواهد شد .\n\nشتاب زیاد در هواپیماهای جنگنده ، بر روی خلبان تاثیر می گذارد\n\nاگر در رابطه با این مطلب پرسشی دارید می توانید از ما بپرسید ! ( از طریق بخش نظرات همین پست ) ، همچنین اگر شما نیز پرسشی دارید که پاسخی برای آن نیافته اید ، کلید آن در دست ماست ! از ما بپرسید تا در اولین فرصت ممکن پاسخ دهیم ...\n\n\n\nدر رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید . \n\n\nبا فیزیک برای زندگی همراه باشید ...\n\n", "post_full_content_5": "\nتاثیر فیزیکی شتاب زیاد روی بدن انسان چیست ؟\nيكشنبه, ۲۷ تیر ۱۳۹۵، ۱۱:۵۵ ب.ظ\n\n\nآیا تا کنون به این اندیشیده اید که شتاب زیاد ، بر روی بدن انسان چه اثراتی می تواند داشته باشد ؟ اکنون کارشناسان فیزیک برای زندگی به این پرسش شما پاسخ می دهند !\nتاثیر فیزیکی شتاب زیاد روی بدن انسان چیست ؟ » پاسخ این پرسش به این بستگی دارد که شتاب در چه جهتی به بدن شخص وارد می شود . شتاب رو به بالا در حدود 5g ( پنچ برابر شتاب گرانش زمین ) کافی است تا توانایی قلب برای پمپاژ خون به سمت مغز را از کار بیندازد . در نتیجه مغز شما ، دچار کمبود اکسیژن شده و طی تنها چند ثانیه بیهوش می شوید !\nبا این وجود شتاب رو به پایین یا منفی به اندازه ی تنها 1g به مراتب از این هم خطرناک تر است . اگر چنین شتابی به شما وارد شود ، خون به سمت سر شما کشیده می شود ، صورتتان باد می کند و پلک پایین به چشمانتان فشار می آورد . این حالت را اصطلاحا \" سرخی میدان دید \" (Redout) می گویند ، چرا که تنها چیزی که می بینید ، نور سرخ رنگی است که از میان پلک هایتان به درون چشم تابیده می شود . زمانی که فشار به منفی 3g می رسد ، خون نمی تواند به شش ها بازگردد تا اکسیژن خود را تجدید کند که در نتیجه باعث مرگ خواهد شد .\n\nشتاب زیاد در هواپیماهای جنگنده ، بر روی خلبان تاثیر می گذارد\n\nاگر در رابطه با این مطلب پرسشی دارید می توانید از ما بپرسید ! ( از طریق بخش نظرات همین پست ) ، همچنین اگر شما نیز پرسشی دارید که پاسخی برای آن نیافته اید ، کلید آن در دست ماست ! از ما بپرسید تا در اولین فرصت ممکن پاسخ دهیم ...\n\n\n\nدر رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید . \n\n\nبا فیزیک برای زندگی همراه باشید ...\n\n\n\n\n\n\n\n\n\n\n\n۲\n\n\n\n\n\n۰\n\n\n\n\n۹۵/۰۴/۲۷\n\n\nگروه فیزیک\n\nتاثیر شتاب بر روی بدن\nتاثیر شتاب بر روی بدن انسان\nتاثیر فیزیکی شتاب بر روی بدن انسان\nتاثیر فیزیکی شتاب زیاد روی بدن انسان چیست ؟\nتاثیرات شتاب بر بدن\nتاثیرات فیزیک شتاب\nشتاب\nشتاب حرکت\nپاسخ سوالات علمی\nپاسخ گویی به سوالات علمی با فیزیک\nپرسش های فیزیک\nپرسش و پاسخ علمی\n\n\n\n\n\n\n\n", "post_full_content_4": "\nفیوز چیست و چگونه کار می کند ؟\nپنجشنبه, ۱۴ ارديبهشت ۱۳۹۶، ۰۲:۰۷ ب.ظ\n\n\nشاید برای شما هم این پرسش پیش آمده باشد که فیوز برق چیست و چگونه کار می کند ؟ در اینجا و در بخش پرسش و پاسخ های سایت فیزیک برای زندگی ، به این پرسش پاسخ خواهیم داد :فیوز چیست و چگونه کار می کند » \" فیوز ها (Fuse) \" در اصل نوعی ترمز آتش هستند ؛ نقاط ضعف عمدی ای که اگر جریان برق از حد مشخصی در مدار سیم کشی ، بیش تر شود ، متلاشی می شوند تا از ایجاد آسیب یا آتش سوزی جلوگیری کنند ( عبور جریان بیش از حد تعیین شده از مدار می تواند خطرات و آسیب های جبران ناپذیری داشته باشد و موجب بروز آتش سوزی و حتی انفجار در سیم کشی و دستگاه های مصرفی شود ) . این ویژگی به لطف مولفه ی مرکزی فیوز ، که نوار یا رشته ای فلزی و نازک که ظرفیت گسیختگی پایینی دارد ، ایجاد می شود .\" ظرفیت گسیختگی فلز (Metal rupture capacity) \" به بیشینه ی جریانی گفته می شود که می تواند به شکل ایمن از آن عبور کند ، در حالی که هر میزانی بالاتر از آن باعث ذوب شدگی و در نتیجه از هم گسیختگی فلز و مدار می شود . روی ، مس ، نقره و آلومینیوم جزء متداول ترین فلزاتی هستند که به عنوان سیم فیوز استفاده می شوند ، سیم فیوز بین دو پایانه ( ترمینال ) قرار دارد و درون ماده ای عایق پوشانده شده است . اگر سر ریز جریان برق در مدار رخ دهد ، فیوز سوخته و مدار را قطع می کند و در نتیجه میزان خرابی را به کم ترین حد ممکن می رساند ، در این حالت شما برای راه اندازی دوباره ی مدار ، کافیست تنها فیوز را تعویض کنید ، این در حالیست که اگر فیوز وجود نداشت ، ممکن بود ناچار به تعویض کل مدار شوید !\nتصویری از نوعی \" فیوز \" : پاره شدن رشته ی فلزی که درون کپسول شیشه ای قرار دارد ، باعث سوختن فیوز و در نتیجه قطع جریان برق خواهد شد . ( برای دیدن تصاویر بیش تر از انواع فیوز ها \" ایـنـجـا \" کیک کنید )\nاگر در رابطه با این مطلب پرسشی دارید می توانید از ما بپرسید ! ( از طریق بخش نظرات\n همین پست ) ، همچنین اگر شما نیز پرسشی دارید که پاسخی برای آن نیافته اید\n ، کلید آن در دست ماست ! از ما بپرسید تا در اولین فرصت ممکن پاسخ دهیم \n...\n\n\n\nدر رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید . \n\n\nبا فیزیک برای زندگی همراه باشید ...\n\n\n\n\n\n\n\n\n\n\n\n۲\n\n\n\n\n\n۰\n\n\n\n\n۹۶/۰۲/۱۴\n\n\nگروه فیزیک\n\nFuse\nروش کار فیوز\nساز و کار فیوز\nظرفیت گسیختگی فلز\nعکس فیوز\nفیزیک به زبان ساده\nفیوز\nفیوز برق\nفیوز برق چگونه کار می کند\nفیوز برق چیست ؟\nفیوز چگونه کار می کند ؟\nفیوز چیست ؟\nفیوز چیست و چگونه کار می کند ؟\nپرسش های فیزیک\nپرسش های کوتاه\nپرسش و پاسخ علمی\nپرسش و پاسخ فیزیک\nکاربرد فیوز\n\n\n\n\n\n\n\n", "post_full_content_2": "\nآیا انسان میدان مغناطیسی را احساس می کند ؟\nپنجشنبه, ۹ شهریور ۱۳۹۶، ۰۴:۱۵ ب.ظ\n\n\nآیا انسان میدان مغناطیسی را احساس می کند ؟ در ادامه با فیزیک برای زندگی همراه باشید تا با پاسخ این پرسش را بیابیم : هیچ مدرک قانع کننده ای وجود ندارد که نشان دهد انسان ها قادر به مشاهده یا حتی درک میدن های مغناطیسی باشد . با وجود این ، بسیاری از گونه های جانوری مانند کبوتر ها ، پروانه های مونارک و مگس های میوه این توانایی را دارند ؛ موهبتی که از آن با عنوان \" دریافت مغناطیسی \" ( Magnetoreception ) یاد می شود . در چشمان این جانوران پروتئینی به نام \" کریپتوکروم \" ( Cryptochromes ) وجود دارد ( کریپتوکروم در زبان یونانی به معنای \" رنگ پنهان \" است ) که ظاهرا به جانور کمک می کند میدان های مغناطیسی را به شکل نواحی روشن و تاریک ببیند ؛ زیرا این پروتئین ها با خطوط میدان مغناطیسی هم راستا می شوند . البته انسان ها نیز در شبکیه چشم خود کریپتوکروم دارند که در تنظیم ساعت درونی بدن ما ایفای نقش می کند . با وجود این ، هیچ کدام از مطالعات متعددی که تلاش کرده اند درک انسان از میدان مغناطیسی را مورد سنجش قرار دهند ، نتوانسته اند ثابت کنند وجود آن ها به ما کمک می کند از این توانایی و موهبت برخوردار باشیم . \n\nتصویری از میدان های مغناطیسی یک آهن ربا که توسط براده های آهن تشکبل شده است .\n\n\n\nاگر در رابطه با این مطلب پرسشی دارید می توانید از ما بپرسید ! ( از طریق بخش نظرات همین پست ) ، همچنین اگر شما نیز پرسشی دارید که پاسخی برای آن نیافته اید ، کلید آن در دست ماست ! از ما بپرسید تا در اولین فرصت ممکن پاسخ دهیم ...در رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید . با فیزیک برای زندگی همراه باشید ...\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۶/۰۶/۰۹\n\n\nگروه فیزیک\n\nCryptochromes\nMagnetic field\nMagnetoreception\nآیا انسان میدان مغناطیسی را احساس می کند ؟\nاحساس کردن میدان مغناطیسی\nخطوط میدان مغناطیسی\nدرک میدان مغناطیسی\nدرک میدان مغناطیسی توسط انسان\nدرک میدان مغناطیسی توسط جانوران\nدرک میدان های مغناطیسی\nمشاهده میدان مغناطیسی\nمغناطیس\nمیدان مغناطیسی\nپرسش های فیزیک\nپرسش های کوتاه\nپرسش و پاسخ علمی\nپرسش و پاسخ فیزیک\nکریپتوکروم\n\n\n\n\n\n\n\n", "post_full_content_3": "\nمولد واندوگراف چیست و چگونه کار می کند ؟\nشنبه, ۱۶ ارديبهشت ۱۳۹۶، ۰۹:۵۰ ق.ظ\n\n\n« مولد واندوگراف چیست ، چگونه کار می کند و چه کاربردی دارد ؟ » مولّد واندوگراف (Van de Graaff generator) ، نام دستگاهی است که بار الکتریکی روی کلاهک فلزی آن انباشته می شود و اگر یک جسم رسانا با کلاهک فلزی این دستگاه تماس پیدا کند ، دارای بار الکتریکی می شود . در نمونه ی ساده ی مولد واندوگراف ( همانگونه که در تصویر بالا مشاهده می کنید ) ، غلتک M توسط یک موتور الکتریکی می چرخد ( در نمونه ی دستی ، این غلتک با دست و نیروی مکانیکی به حرکت در می آید ) و تسمه روی غلتک چرخانده می شود . معمولاً غلتک M از جنس پلی اتیلن (PE) و غلتک ′M از جنس پرسپکس است . بر اثر مالش تسمه با غلتک ها ، غلتک M بار منفی و غلتک ′M بار مثبت پیدا می کند . غلتک M که بار منفی دارد ، در یک شانه ی فلزی که متصل به زمین است ، بار مثبت القا می کند . بار مثبت توسط این شانه روی سطح بیرونی تسمه قرار داده می شود . این بار های مثبت ، توسط تسمه ای عایق ، که به کمک شانه ی فلزی دیگری به کلاهک متصل است ، به سطح خارجی کلاهک منتقل می شود . به این ترتیب ، بار الکتریکی مثبت روی سطح خارجی کلاهک انباشته می شود .اگر جای غلتک های M و ′M با هم عوض شود ، بار منفی در سطح خارجی کلاهک انباشته خواهد شد . و اما در مورد کاربرد واندوگراف باید گفت که این دستگاه کاربرد های فراوانی در زمینه های آموزشی ، پژوهشی و برخی آزمایش های فیزیک مربوط به الکتریسیته دارد و حتی می توان از آن به عنوان یک وسیله برای سرگرمی و آشنایی هر چه بیش تر با پدیده ی الکتریسیته استفاده کرد !\n\" مولد واندوگراف \" می تواند بار الکتریکی (electrical charge) تولید کند ! ( برای مشاهده عکس های بیش تر \" ایـنـجـا \" کلیک کنید . )اگر در رابطه با این مطلب پرسشی دارید می توانید از ما بپرسید ! ( از طریق بخش نظرات\n همین پست ) ، همچنین اگر شما نیز پرسشی دارید که پاسخی برای آن نیافته اید\n ، کلید آن در دست ماست ! از ما بپرسید ، خوشحال میشویم بتوانیم به ما کمکی کنیم :)\n\n\n\nدر رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید . \n\n\nبا فیزیک برای زندگی همراه باشید ...\n\n\n\n\n\n\n\n\n\n\n\n۲\n\n\n\n\n\n۰\n\n\n\n\n۹۶/۰۲/۱۶\n\n\nگروه فیزیک\n\nVan de Graaff generator\nالکتریسیته\nالکتریسیته ساکن\nبار الکتریکی\nروش استفاده از واندوگراف\nروش کار واندوگراف\nساختار واندوگراف\nساز و کار واندوگراف\nطرز کار واندوگراف\nعکس واندوگراف\nفیزیک به زبان ساده\nمولد واندوگراف\nمولد واندوگراف چیست ؟\nمولد واندوگراف چیست و چگونه کار می کند ؟\nواندوگراف\nواندوگراف سوم دبیرستان\nواندوگراف چیست ؟\nپرسش و پاسخ علمی\nکاربرد مولد واندوگراف\nکاربرد واندوگراف\n\n\n\n\n\n\n\n", "post_full_content_1": "\nروشی برای پیش بینی زلزله های شدید در آینده !\nسه شنبه, ۵ دی ۱۳۹۶، ۱۱:۵۹ ق.ظ\n\n\n « مسابقه ی سرعت با امواج زلزله ! »\nفیزیکدانان\nامیدوارند با بررسی تغییرات میدان گرانشی زمین ، زمین لرزه های شدید را پیش بینی کنند\n.\nبه نظر می رسد امواج گرانشی ای که با\nسرعت نور در زمین منتشر می شوند ، می توانند سریع تر از هر روش موجود دیگری قدرت و\nشدت زلزله را آشکار کنند . \nجا به جایی لایه های پوسته ، تغییراتی\nرا در میدان گرانشی زمین ایجاد می کند که نشانه های آن به مراتب سریع تر از خود\nامواج مکانیکی زمین لرزه به ایستگاه های لرزه نگاری می رسد . اگر بتوان این\nتغییرات را به سرعت ردیابی کرد ، می توان تا چند دقیقه زود تر از وقوع زمین لرزه\nای مهیب ، هشدار های لازم را صادر کرد و جان انسان های بی شماری را نجات داد . \nمارتین والی  \" Martin Vallee\" زلزله شناس در انستیتو ژئوفیزیک پاریس و همکارانش با انتشار\nمقاله ای در نشریه «ساینس» نشان داده اند که پژوهشگرانی در چین و کره ی جنوبی ،\nاین امواج گرانشی خاص را بلافاصله پس از وقوع زمین لرزه ی توهوکو با قدر 9/1 و\nسونامی پس از آن ثبت کرده اند ، این زلزله بخش هایی از ژاپن را در زمستان 2011\n(1390) ویران کرد . پس از وقوع زمین لرزه ، 40 دقیقه طول کشید تا پایگاه پایش زمین\nشناختی ایالات متحده آمریکا (USGS)  بر آورد اولیه ی خود را از شدت\nاین زمین لرزه ، از 7/9 به 8/8 تغییر دهد و این زمان برای آژانس هواشناسی ژاپن 3\nساعت طول کشید ! این در حالی است که سیگنال های گرانشی این زمین لرزه به شکل\nمقادیر اندک شتاب در ابزار های لرزه سنج چین و کره ی جنوبی ثبت شده بودند و زمان\nظهور آن ها هم یک دقیقه پیش از رسیدن امواج لرزه ای بود . \nدانستن برآورد دقیق از شدت زمین لرزه\nبسیار مهم است ، چرا که مقیاس\nتغییرات شدت زمین لرزه لگاریتمی است و افزایش ناچیزی در مقدار آن متناظر با تفاوت\nعظیمی در انرژی آزاد شده در زلزله و گستردگی تخریب آن است . شدت زمین لرزه\n، نقشی محوری در توزیع منابع اضطراری و نیرو های امدادی دارد . \n\nپژوهشگران\nسال هاست در تلاش هستند تا اختلال های گرانشی حاصل از زمین لرزه را به سرعت آشکار\nکنند و از آن به عنوان ابزاری برای هشدار پیش از وقوع زلزله بهره ببرند . نتایج\nاخیر تحقیقات والی و همکارانش نشان می دهد در ایستگاه هایی که به فاصله ی هزار تا\nدوهزار کیلومتر از مرکز وقوع زمین لرزه واقع شده اند ، سیگنال های اختلال گرانشی\nبه فاصله ی مناسبی از امواج لرزه ای ثبت می شوند و راحت تر آشکار می شوند . در حال\nحاظر ، پژوهشگران حدس می زنند که با فناوری فعلی می توان امواج گرانشی حاصل از\nزمین لرزه های قدرتمند (بالاتر از قدر 8/5) را تشخیص داد . آن ها به سراغ آرشیو داده\nهای سال های گذشته رفته اند تا نشانی اختلال های گرانشی زمین لرزه ی سال 2004\n(1383) در سوماترا با شدت 9/1 و زمین لرزه ی سال 2010 (1389) در شیلی با شدت 8/8\nبیابند .\nهر چند این روش هنوز در ابتدای راه قرار دارد و بعید است به این زودی ها بتوان از آن به عنوان پیش نشانگری برای هشدار وقوع زلزله استفاده کرد ، اما دستیابی به ابزار هشدار دهنده ای که بتواند حتی چند ده ثانیه زود تر از وقوع زمین لرزه فعال شود ، جان انسان های بسیاری را از مرگ و صدمات احتمالی نجات خواهد داد . \n \n\n\nزلزله یک رویداد طبیعی است که می تواند بسیار مخرب باشد ، اما پیش بینی آن حتی چند ثانیه پیش از وقوع نیز می تواند جان انسان های بسیاری را نجات بخشد !\n\n\n\n\n\n\nدر رابطه با این مطلب دیدگاه و یا در راستای بهبود آن پیشنهادی دارید ؟! در بخش نظرات همین مطلب مطرح کنید .با فیزیک برای زندگی همراه باشید ...\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۰۵\n\n\nگروه فیزیک\n\nearthquake\nآیا می توان زلزله را پیش بینی کرد ؟\nابزار هشدار دهنده زلزله\nامواج لرزه ای\nتغییرات میدان گرانشی زمین\nدستگاه پیش بینی زلزله\nروش های پیش بینی زلزله\nروش پیش بینی زلزله\nزلزله\nزمین لرزه\nسامانه هشدار زمین لرزه\nهشدار وقوع زلزله\nپیش بینی زلزله\nپیش بینی زلزله به کمک امواج گرانشی زمین\nپیش بینی زلزله های شدید\nپیش بینی زمین لرزه\nپیشبینی زلزله\nپیشگویی زلزله\nچگونه می توان زلزله را پیش بینی کرد ؟\n\n\n\n\n\n\n\n"}