{"type": "blog", "blog_name": "نویسنده جوان", "blog_url": "http://nevisandejavan.blog.ir/", "post_url_1": "http://nevisandejavan.blog.ir/1396/11/05/%D9%85%D8%AD%D8%A7%DA%A9%D9%85%D9%87", "post_title_1": "محاکمه", "post_content_1": "فرانتس کافکا\nادامه مطلب", "post_url_2": "http://nevisandejavan.blog.ir/1396/11/01/%D8%B9%D8%B5%D8%B1-%D8%AA%DA%A9%D9%86%D9%88%D9%84%D9%88%DA%98%DB%8C-%DB%8C%D8%A7-%D8%B9%D8%B5%D8%B1-%D9%81%D8%A7%D8%B5%D9%84%D9%87-%D9%87%D8%A7", "post_title_2": "عصر تکنولوژی یا عصر فاصله ها؟", "post_content_2": "داستانک\nادامه مطلب", "post_url_3": "http://nevisandejavan.blog.ir/1396/09/13/%D8%AE%D8%B2%D8%A7%D9%86", "post_title_3": "خزان", "post_content_3": "شعر\nادامه مطلب", "post_url_4": "http://nevisandejavan.blog.ir/1396/08/23/%D8%B1%D9%88%DB%8C%D8%A7%D9%87%D8%A7%DB%8C-%D9%88%DB%8C%D8%B1%D8%A7%D9%86-%D8%B4%D8%AF%D9%87", "post_title_4": "رویاهای ویران شده", "post_content_4": "داستانک\nادامه مطلب", "post_url_5": "http://nevisandejavan.blog.ir/1396/08/09/%D8%AD%D9%88%D8%B6-%D8%B9%D8%A7%D8%B4%D9%82%DB%8C", "post_title_5": "حوضِ عاشقی", "post_content_5": "دلنوشته\nادامه مطلب", "post_full_content_5": "\nحوضِ عاشقی\nسه شنبه, ۹ آبان ۱۳۹۶، ۰۲:۲۰ ب.ظ\n\n\n\n\nدلنوشته\nبه این ماهی ها نظاره کن؛\nکه چطور شادمانه می رقصند!!\nعاشقند و سرخوش\nبه موج دوار کوچکی که می سازم؛\nدر پس هر اذان.\nتو نیز مثل آنان عاشق باش.\nحتی اگر دنیایت \nبه کوچکی حوض حیاط خانه ام باشد.\n\n\n\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۰۸/۰۹\n\n\n\n\nمهدی کاشانی زاده\n\n\n\n\n\n\n\n\n", "post_full_content_4": "\nرویاهای ویران شده\nسه شنبه, ۲۳ آبان ۱۳۹۶، ۰۲:۰۲ ب.ظ\n\n\n\n\nداستانک\n\nچشمان کوچک و تیله ای دخترک، مجذوب تصویر رنگارنگی شد که پشت ویترین مغازه نقاشی شده بود. دلش لرزید؛ پاهایش ایستاد. \n\nدست دراز کرد تا سهمی داشته باشد از این سرگرمی شیرین کودکانه. از این سرگرمی ای که جعبه ی مداد رنگی دفتر خاطراتش می شد. دست دراز کرد تا دستانِ کوچکش نوازشگر موهایِ بهم زنجیر شده ی عروسکی باشد که هم قد و قواره یِ خودش بود.\nسرش را به طرف مادرش چرخاند. مادر لحظه ای به برچسب روی عروسک و سپس، به چند اسکناس لوله شده ی کیفش، که تمام دارایی دنیای دو نفره شان بود انداخت. نمی توانست عروسک را برایش بخرد.\nگونه های دخترک با دیدن صورت شرمسار مادرش، به سرعت خیس شد. او همه چیز را فهمیده بود. با چشمانی که غباری از اشک پیش رو داشت و حتی لحظه ای مجال باز نگه داشتن پیدا نمی کرد برای آخرین بار عروسک ها را از نظر گذراند. ناگهان دست مادرش را رها کرد و به سویی دوید. مادر می خواست او را در آغوش بکشد، بوسه ای تقدیمش کند تا آرام شود. اما دیگر دیر شده بود.\nاکنون دنیای آن دختر را، نه آن عروسک های ریز و درشت و رنگارنگ می سازد نه آغوش مادر. دیگر او پشت ویترین هیچ مغازه ای با حسرت نمی ایستد. دخترک اکنون، وقتی میان آهن پاره های پشت چراغ قرمز بالا و پایین می رود، تنها یک آرزو دارد. که زمان های این زمانه بی رحم، دوباره به عقب بازگردد.\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۰۸/۲۳\n\n\n\n\nمهدی کاشانی زاده\n\n\n\n\n\n\n\n\n", "post_full_content_3": "\nخزان\nدوشنبه, ۱۳ آذر ۱۳۹۶، ۱۲:۳۳ ق.ظ\n\n\n\n\nشعر\nبهارِ من نیامد شرمِ بسیار\nدریده نیکو جامه عادتِ یار\nرسیده نزد من اخبارِ حالش\nچو گشته نقل محفل های ادوار\nکه بسته خاطراتش را شبانه\nدرون سینه ای مملوِ اسرار\nزِ هر دشت و دمن خبر رسیده\nشده مهمان هوای عطرش انگار\nبهارِ من چه داند حال زارم\nپریشان، مفلس و بی تاب و بیمار\nپَر و بال مرا آتش دمیده\nبه سان بلبلی در شوق دیدار\nبهار من چه داند کز فراغش\nخزانِ عمر من گشته پدیدار\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۰۹/۱۳\n\n\n\n\nمهدی کاشانی زاده\n\n\n\n\n\n\n\n\n", "post_full_content_2": "\nعصر تکنولوژی یا عصر فاصله ها؟\nيكشنبه, ۱ بهمن ۱۳۹۶، ۰۱:۳۸ ب.ظ\n\n\n\n\nداستانک\nزمانیکه صدای ناقوس در فضای معطرِ سالنی مجلل پیچید تنها به اندازه مشتی \nهوا بین من و پدرم فاصله افتاد. دی اِن اِی شبیه سازی شده پدرم را داخل \nمحفظه ای شفاف و تماما طلایی رنگ نشانده بودند تا من یا هر کس دیگری که \nخواست، طبق دستورالعمل های برنامه ریزی شده، با فشردن دکمه های مشخصی شاهد \nخنده ها و گریه های او باشیم.هر از گاهی سفره دلمان را برایش باز کنیم و او هم با صحبت های گرم و دلنشینش آراممان کند.تکنولوژی جالبی بود. اما نمی\n دانم چرا من باز هم احساس غریبگی می کردم. انگار به اندازه تمام سال های \nکودکی که دنیایم را همین رابطه های دو سه نفره می ساخت؛ از پدرم دور بودم.خاطراتم بی اختیار مرور شد.چه تلخ و چه شیرین.بعضم گرفت.خواستم گریه کنم تا سبک تر شوم. \nبرجستگی زیر پلک هایم را فشار دادم تا غده های اشک ساز شروع به فعالیت \nکنند. اما تازه به خاطر آوردم که دیشب آن ها را شارژ نکرده بودم.\nپ ن:با عرض معذرت از دوستان عزیز که مدتی کنارتون نبودم.\nانشالله دوباره مثل سابق بروز خواهیم شد :)\n\n\n\n\n\n\n\n\n\n\n۲\n\n\n\n\n\n۰\n\n\n\n\n۹۶/۱۱/۰۱\n\n\n\n\nمهدی کاشانی زاده\n\n\n\n\n\n\n\n\n", "post_full_content_1": "\nمحاکمه\nپنجشنبه, ۵ بهمن ۱۳۹۶، ۰۲:۵۷ ب.ظ\n\n\n\n\nفرانتس کافکا\nخلاصه:\nداستان مردی است که به دست حاکمی خارج از صحنه و غیرقابل دسترسی، و به جرمی که هرگز ماهیتش نه برای خواننده و نه برای خودش مشخص نمی‌شود، دستگیر و مجازات می‌شود.\nپ ن: این رمان رو مدت ها پیش تموم کرده بودم اما نشد که بذارم.\nنکته دوم این که عذر می خوام نقدی از رمان ها براتون قرار نمی دم چون اون قدری که باید تجربه ندارم به علاوه برای پی بردن به عمق آثار باید چند بار مطالعه کرد.\n\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۱/۰۵\n\n\n\n\nمهدی کاشانی زاده\n\n\n\n\n\n\n\n\n"}