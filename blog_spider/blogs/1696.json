{"type": "blog", "blog_name": "ترنج", "blog_url": "http://2ranj.blog.ir/", "post_url_1": "http://2ranj.blog.ir/post/%D9%86%D9%88%D8%AF-%DA%A9%D9%84%DB%8C%D9%88%D9%85%D8%AA%D8%B1-%D8%AA%D8%A7-%D8%A7%D9%84%DB%8C-%D8%A7%D9%84%D8%AD%D8%B3%DB%8C%D9%86", "post_title_1": "نود کلیومتر تا الی الحسین...", "post_content_1": "بوی عطر سیب، در پایان راه خزانی خیال انگیز پیچیده...و نوای حزین پر و بال هزاران فرشته ی سرگشته ی حریم ملکوت،در آوای اصوات دلنشین \"سلام هایی بر تو و اصحابت\" راهیِ شاه بیتِ غزل بلند کربلاست...راهی که دل ها، هر روز برای رسیدن به آن ذکر \"یا کاشِفَ الْکَرْبِ عَنْ وَجْهِ الْحُسَیْنِ\" را نجوا می کردند،و آنجاست که در صفوف عشاق منادی، ندا بر می آورد که اربعین گنجینه اسرار خون خداست ...و یک هزار و چهارصد و پنجاه و دو عمود، شاهد و گواه قدم به قدمِ گام هایی استوار، تا آسمان است...و آنجاست که نور مطلق، بر فرازِ کنگره عرش پرتو افشانی می کند.تا در مدار سرخ خون،شیدایی و جنون آدمیان با عطر بهشت، در هم آمیزدو دگرباره، سنفونی بی نظیر \"روز اربعین\" را بنوازند...کوله بار عشق را برگیر و در پی کاروان، گام در طریق عشاق بگذار،تا آنجا که همه ی \"او\" و خاندانش میشوند، \"هو\" ...تا \"الی الحسین\" راهی نیست...\n\n ", "post_url_2": "http://2ranj.blog.ir/post/%D9%85%D8%B1%D8%AB%DB%8C%D9%87-%DB%8C-%D9%85%D8%AD%D8%B2%D9%88%D9%86-%D8%A7%D9%86%D8%AA%D8%B8%D8%A7%D8%B1", "post_title_2": "مرثیه ی محزون انتظار...", "post_content_2": "\nحضرت باران،تو، تاریخی ترین عشقِ عالمیکه مورخانِ حدیثِ عشق، از تفسیرت در مانده اند...و جهانی مبهوتِ هزاران هزار، ورق از غزل هایی است که،عاشقانت در رسای تو سروده اند...و در این مرثیه های محزون انتظار،هرگز قلمشان خشک نگشته و هر بار که از تو نوشتند،عطشان تر از پیش، حولِ محورِ جنونِ آسمانی عشق،سر به شیدایی گذارده و چون تشنه ای که هرگز سیراب نشود،در پی زمزمِ نام تو، هر روز \"عجل لولیک الفرج\" را طواف کردند...\nهمان هایی که روزی در سفر کربلای عشق  اِلهی عَظُمَ الْبَلاءُ را خواندندو شایدهم، همان هایی که در قربانگاه منا در پی لبیکی عاشقانه،یک به یک کُشته ی یک عمر حسرت دیدار روی تو عروج کردند...همان هایی که سال ها در انتظار بودند، تا هل من ناصر تو را لبیک گفته و به یاری ات بشتابند ...و اینک قرن هاست از پس نیامدنتچون سقای ادب، بال هایی دارند که رشک بال ملائک شده اند...و همین رازِ سرمستی صاحبانِ تاریخ های عاشورایی در جغرافیایِ کربلاییِ تمامِ سرزمین هاکه همواره و بی دریغ جرعه جرعه، از خون خویش تا بی نهایت نگاشته اند که، علی الدوام عشقِ تو، تکرار شود در تاریخ...و چگونه فراموش می شود عشقی که برای ثبت آن،از مُرکبِ دل و جوهری از خون برگرفته اند،تا به نگارش در آورند رسم این دلبری و دلدادگی را...تکرارِ همیشه ی تاریخ، و تنها آرزوی مکرر و جاودان انسان اگر عالم؛ جغرافیایی از کربلاست، به تاریخِ دلِ ما، همیشه عاشوراست...گاه در کربلا...گاه در منا...و حتی گاهی به نام مدافع حرم آل الله در شام بلا...کجایی منتقمِ خون شهدا..؟", "post_url_3": "http://2ranj.blog.ir/post/%D9%84%D8%A8%DB%8C%DA%A9-%DB%8C%D8%A7-%D8%AD%D8%B3%DB%8C%D9%86", "post_title_3": "لبیک یا حسین...", "post_content_3": "بسم رب الحسین...قال الله تعالی:\n«...فَاخْلَعْ نَعْلَیْکَ إِنَّکَ بِالْوادِ الْمُقَدَّسِ طُوىً»از خویش رها شو و با عشق درآمیز،و چون به میقاتِ ماه \"مُحرَم\" وارد شدی،اِحرام بربند که مُحرِمی!گرد \"عاشورایش\" بسیار طواف کن،و چون در کوی معرفتش بیتوته کردی،بسیار خدا را بخوان،تا تو را به وادی جنون کربلا راه دهند..و چون به کربلا رسیدی، تا ابد وقوف کن!و با اشک های روان بگو:لبیک یا حسین...تا بر کشته اشک های روان مَحرمِ اسرار شوی...\n \n\n ", "post_url_4": "http://2ranj.blog.ir/post/%D8%AD%D8%B1%D8%A7%D9%85-%D8%A8%D8%A7%D8%AF-%D8%B2%DB%8C%D8%B3%D8%AA%D9%86%D8%8C-%D8%A8%D8%B1-%D8%B8%D8%A7%D9%84%D9%85%D8%A7%D9%86%DB%8C-%DA%A9%D9%87-%D8%B1%D8%A7%D9%87-%D8%B2%DB%8C%D8%B3%D8%AA%D9%86-%D9%85%D8%B8%D9%84%D9%88%D9%85%D8%A7%D9%86-%D8%B1%D8%A7-%D9%86%D8%A7%D8%AC%D9%88%D8%A7%D9%86%D9%85%D8%B1%D8%AF%D8%A7%D9%86%D9%87-%D8%A8%D8%B3%D8%AA%D9%86%D8%AF", "post_title_4": "حرام باد زیستن، بر ظالمانی که راه زیستنِ مظلومان را ناجوانمردانه بستند...", "post_content_4": "اِلهی عَظُمَ الْبَلاءُ\nچون تکبیر گویان لبیک گفت و در میقات سپید پوش شد تا در بلندای جبل الرحمه به تاسی از سالار شهیدان اشک هایش را بر گونه جاری کند و بخواند...\nوَ هُوَ لِلدَّعَواتِ سامِعٌ وَلِلْکُرُباتِ دافِعٌ وَلِلدَّرَجاتِ رافِعٌ وَلِلْجَبابِرَةِ قامِعٌ فَلا اِلهَ غَیْرُهُ ...\nاو شنونده دعاها، و دور کننده بلاها، و بالابرنده درجات، و کوبنده گردنکشان است، پس معبودى جز او نیست...\nخواند و خواند تا رسید به، اَنْتَ کَهْفى حینَ تُعْیینِى الْمَذاهِبُ فى سَعَتِها وَتَضیقُ بِىَ الاَْرْضُ بِرُحْبِها...\nتو پناهگاه منى زمانى که راهها با همه وسعتشان درمانده ‏ام کنند، و زمین با همه پهناورى‏ اش بر من تنگ گیرد...\nو آنجا که در صدای های های گریه اش آنقدر یا ربّ، یا ربّ،یا رب... گفت که سینه ی خسته اش  از نَفَس افتاد و خورشید آسمان که به خون نشست و غروب آخر به یاد راهیِ دشت بلا، سرشک از دیده ها بارید...\nچون وارد شد به آستانه ی شب بندگی، از هر چه داشت جدا شد و آماده قربانی کردن تمام منیت هایش، در شبی بی مانند در وادی امن عرفات بیتوته کرد.\nدر خلوت عارفانه اش عشق بود و عشق بود و عشق؛ گریست به پهنای صورتش، از غربت و تنهایی شکایت کرد... از نیامدن صاحبش و از اندوه جانگاه بشر در لحظه لحظه های انتظار...\nیادش آمد شب آرزوها \"لیله الرغائب\"،  عهد بسته بود اگر چنین شبی اینجا باشد، تمام آرزویش در منا، وادی آرزوها، ظهور مهدی (عج) باشد... و حالا شمارش معکوس تمام شده بود و ماه ذی الحجه، ماه برآورده شدن آرزویش بود...\n \n\nلبّیک اللّهمّ لبیک…\nو دیگر صدایی نرسید و از پس آن...فوج فوجِ ملایک لبیک های ناتمام را در اوج ملکوت آسمان به نیابت از حجاج نجوا کردند...\nذیحجه ماه حرام است و حرام باد زیستن، بر ظالمانی که راه زیستنِ مظلومان را ناجوانمردانه بستند...\nچگونه باور کنیم خادمین حرم امن الهی باشید وقتی به مصداق روشن آیه شریفه \"فلا تظلموا فیهن أنفسکم؛ در این ماههای حرام ظلم نکنید (توبه/ 36)\" عمل نکرده و خائن شدید؟\nدر سرزمین رسیدن به عشق و وادی آرزوها راه را بستید تا منا، قربانگاهی شد به وسعت تاریخِ عظیم حج...\nو تاریخ از حجه الوداعی دیگر خبر آورد، خبری تلخ و سنگین... از عروج با لبِ عطشان و انبوه اجساد و قربانی شدن انسان و از اندوه عظیم خیمه های مسلمانان در سرزمین وحی..\nاز نام هایی که یکی پس از دیگری می خوانند... و امروز ملکوت اعلی، بلندترین جایگاه ابدی و آسمانی صاحبان این نام هاست... .\nاندکی درنگ! فراموش نکرده ایم نام حسین (علیه السلام) سر آغاز ذبح عظیم ذی حجه ها بوده....\nامروز بخوانید خانه امن الهی از وقتی نا امن شد که حریم حرمش را شکستند و سالارِ کاروانِ شهدا برای حفظ حرمتش \"مُهاجِراً الَی اللَّه\"ِ و راهی وادی کربلا شد...\nو امروز با صدای بلند به جای نام های شهدای مظلوم این واقعه بخوانید...\"اَینَ طالِبُ بِدَمِ اَلمَقتولِ بِکَربَلا...\"\n\" بخوانید تا \"او\" نیایید هیچ کجای زمین امن نیست!\nحتی منا، سرزمین آرزوها، بی عطر و بوی گل نرگس می شود مسلخ و قربانگاه ...", "post_url_5": "http://2ranj.blog.ir/post/%D8%B1%D9%88%D8%B2%DA%AF%D8%A7%D8%B1-%D8%B3%D8%B1%D8%B4%D8%A7%D8%B1-%D9%85%DB%8C%D8%B4%D9%88%D8%AF-%D8%A7%D8%B2-%D9%85%D9%87%D8%B1-%D8%AA%D9%88", "post_title_5": "روزگار سرشار میشود از \"مهر\" تو...", "post_content_5": "سال به نیمه رسید و نیامدی ...اما دلخوشیم به  اینکه گفته اند؛\nهمواره عشق بی خبر از راه می رسد...و روزشمار روزگار سرشار میشود از \"مهر\" تو...در انتظاریم که ناگاه و بی خبر،از راه برسی و وعده ضمانت شده حق رخ نماید...\nاین روزها در زنجیره ی دلتنگی زمین،\nو در ساحل آرزوها،جان میدهند انسان ها...و فریاد برمی آورد دریا،کجاست  \"سرزمین امن\"؟\nماه روشن و صاحب زمان،گر چه تو اهل آسمانی و زمین جای تو نیست،اما تنها  \"امیدِ امت\"، در طوفان های بلا تویی...\nمردمان، عمریست بر ساحل تردیدها نشسته اند و بی پناهان جان بر لب،\nنقش دلشان،بی تو، همه بر آب است...و هر روز که میگذرد، بی تو...غرقه در خشم اقیانوس ها جان می دهند،\nبیا و با آمدنت، چون رویای رویش شگفت آفرینش، جهان را زنده کن!\nتا از زمین به عشق تو بر خیزند و دلتنگی ها را به آسمان بسپارند...\n \n\nبلدالامین_ سرزمین امن/رجاء الامه_امید امت/ نام ها و القاب آقا امام زمان (علیه السلام)", "post_full_content_5": "\nروزگار سرشار میشود از \"مهر\" تو...\nشنبه, ۴ مهر ۱۳۹۴، ۰۹:۵۵ ق.ظ\n\n\nسال به نیمه رسید و نیامدی ...اما دلخوشیم به  اینکه گفته اند؛\nهمواره عشق بی خبر از راه می رسد...و روزشمار روزگار سرشار میشود از \"مهر\" تو...در انتظاریم که ناگاه و بی خبر،از راه برسی و وعده ضمانت شده حق رخ نماید...\nاین روزها در زنجیره ی دلتنگی زمین،\nو در ساحل آرزوها،جان میدهند انسان ها...و فریاد برمی آورد دریا،کجاست  \"سرزمین امن\"؟\nماه روشن و صاحب زمان،گر چه تو اهل آسمانی و زمین جای تو نیست،اما تنها  \"امیدِ امت\"، در طوفان های بلا تویی...\nمردمان، عمریست بر ساحل تردیدها نشسته اند و بی پناهان جان بر لب،\nنقش دلشان،بی تو، همه بر آب است...و هر روز که میگذرد، بی تو...غرقه در خشم اقیانوس ها جان می دهند،\nبیا و با آمدنت، چون رویای رویش شگفت آفرینش، جهان را زنده کن!\nتا از زمین به عشق تو بر خیزند و دلتنگی ها را به آسمان بسپارند...\n \n\nبلدالامین_ سرزمین امن/رجاء الامه_امید امت/ نام ها و القاب آقا امام زمان (علیه السلام)\n\n\n\n\n\n\n\n\n\n۱\n\n\n\n\n\n۰\n\n\n\n\n۹۴/۰۷/۰۴\n\n\nسپهرا ...\n\nباران\nعشق\nمهر\n\n\n\n\n\n\n\n", "post_full_content_4": "\nحرام باد زیستن، بر ظالمانی که راه زیستنِ مظلومان را ناجوانمردانه بستند...\nيكشنبه, ۵ مهر ۱۳۹۴، ۱۲:۲۸ ق.ظ\n\n\nاِلهی عَظُمَ الْبَلاءُ\nچون تکبیر گویان لبیک گفت و در میقات سپید پوش شد تا در بلندای جبل الرحمه به تاسی از سالار شهیدان اشک هایش را بر گونه جاری کند و بخواند...\nوَ هُوَ لِلدَّعَواتِ سامِعٌ وَلِلْکُرُباتِ دافِعٌ وَلِلدَّرَجاتِ رافِعٌ وَلِلْجَبابِرَةِ قامِعٌ فَلا اِلهَ غَیْرُهُ ...\nاو شنونده دعاها، و دور کننده بلاها، و بالابرنده درجات، و کوبنده گردنکشان است، پس معبودى جز او نیست...\nخواند و خواند تا رسید به، اَنْتَ کَهْفى حینَ تُعْیینِى الْمَذاهِبُ فى سَعَتِها وَتَضیقُ بِىَ الاَْرْضُ بِرُحْبِها...\nتو پناهگاه منى زمانى که راهها با همه وسعتشان درمانده ‏ام کنند، و زمین با همه پهناورى‏ اش بر من تنگ گیرد...\nو آنجا که در صدای های های گریه اش آنقدر یا ربّ، یا ربّ،یا رب... گفت که سینه ی خسته اش  از نَفَس افتاد و خورشید آسمان که به خون نشست و غروب آخر به یاد راهیِ دشت بلا، سرشک از دیده ها بارید...\nچون وارد شد به آستانه ی شب بندگی، از هر چه داشت جدا شد و آماده قربانی کردن تمام منیت هایش، در شبی بی مانند در وادی امن عرفات بیتوته کرد.\nدر خلوت عارفانه اش عشق بود و عشق بود و عشق؛ گریست به پهنای صورتش، از غربت و تنهایی شکایت کرد... از نیامدن صاحبش و از اندوه جانگاه بشر در لحظه لحظه های انتظار...\nیادش آمد شب آرزوها \"لیله الرغائب\"،  عهد بسته بود اگر چنین شبی اینجا باشد، تمام آرزویش در منا، وادی آرزوها، ظهور مهدی (عج) باشد... و حالا شمارش معکوس تمام شده بود و ماه ذی الحجه، ماه برآورده شدن آرزویش بود...\n \n\nلبّیک اللّهمّ لبیک…\nو دیگر صدایی نرسید و از پس آن...فوج فوجِ ملایک لبیک های ناتمام را در اوج ملکوت آسمان به نیابت از حجاج نجوا کردند...\nذیحجه ماه حرام است و حرام باد زیستن، بر ظالمانی که راه زیستنِ مظلومان را ناجوانمردانه بستند...\nچگونه باور کنیم خادمین حرم امن الهی باشید وقتی به مصداق روشن آیه شریفه \"فلا تظلموا فیهن أنفسکم؛ در این ماههای حرام ظلم نکنید (توبه/ 36)\" عمل نکرده و خائن شدید؟\nدر سرزمین رسیدن به عشق و وادی آرزوها راه را بستید تا منا، قربانگاهی شد به وسعت تاریخِ عظیم حج...\nو تاریخ از حجه الوداعی دیگر خبر آورد، خبری تلخ و سنگین... از عروج با لبِ عطشان و انبوه اجساد و قربانی شدن انسان و از اندوه عظیم خیمه های مسلمانان در سرزمین وحی..\nاز نام هایی که یکی پس از دیگری می خوانند... و امروز ملکوت اعلی، بلندترین جایگاه ابدی و آسمانی صاحبان این نام هاست... .\nاندکی درنگ! فراموش نکرده ایم نام حسین (علیه السلام) سر آغاز ذبح عظیم ذی حجه ها بوده....\nامروز بخوانید خانه امن الهی از وقتی نا امن شد که حریم حرمش را شکستند و سالارِ کاروانِ شهدا برای حفظ حرمتش \"مُهاجِراً الَی اللَّه\"ِ و راهی وادی کربلا شد...\nو امروز با صدای بلند به جای نام های شهدای مظلوم این واقعه بخوانید...\"اَینَ طالِبُ بِدَمِ اَلمَقتولِ بِکَربَلا...\"\n\" بخوانید تا \"او\" نیایید هیچ کجای زمین امن نیست!\nحتی منا، سرزمین آرزوها، بی عطر و بوی گل نرگس می شود مسلخ و قربانگاه ...\n\n\n\n\n\n\n\n\n\n۲\n\n\n\n\n\n۰\n\n\n\n\n۹۴/۰۷/۰۵\n\n\nسپهرا ...\n\n#السعودی #حجاج #حجة_الوداع #کعبه #الحج1436 #\n#بی_کفایتی_آل_سعود #الادارة_السعودیة_الفاشلة\n#یوم_العجز #تدافع_مشعر_منى #تدافع_منى #منى #فاجعه_منا #الحج #حج #مکه\n\n\n\n\n\n\n\n", "post_full_content_3": "\nلبیک یا حسین...\nپنجشنبه, ۲۳ مهر ۱۳۹۴، ۰۱:۰۲ ق.ظ\n\n\nبسم رب الحسین...قال الله تعالی:\n«...فَاخْلَعْ نَعْلَیْکَ إِنَّکَ بِالْوادِ الْمُقَدَّسِ طُوىً»از خویش رها شو و با عشق درآمیز،و چون به میقاتِ ماه \"مُحرَم\" وارد شدی،اِحرام بربند که مُحرِمی!گرد \"عاشورایش\" بسیار طواف کن،و چون در کوی معرفتش بیتوته کردی،بسیار خدا را بخوان،تا تو را به وادی جنون کربلا راه دهند..و چون به کربلا رسیدی، تا ابد وقوف کن!و با اشک های روان بگو:لبیک یا حسین...تا بر کشته اشک های روان مَحرمِ اسرار شوی...\n \n\n \n\n\n\n\n\n\n\n\n\n۰\n\n\n\n\n\n۰\n\n\n\n\n۹۴/۰۷/۲۳\n\n\nسپهرا ...\n\n#السعودی #حجاج #حجة_الوداع #کعبه #الحج1436 #\n#بی_کفایتی_آل_سعود #الادارة_السعودیة_الفاشلة\n#عاشورا #ashora #moharam #محرم #حسین #امام_حسین\n#کربلا #شیعه #عزاداری #محرم #ایران #تاسوعا #قمه\n#یوم_العجز #تدافع_مشعر_منى #تدافع_منى #منى #فاجعه_منا #الحج #حج #مکه\nبوی سیب\nح س ی ن\nماه عشق\nمحرم\nکربلا\n\n\n\n\n\n\n\n", "post_full_content_2": "\nمرثیه ی محزون انتظار...\nدوشنبه, ۴ آبان ۱۳۹۴، ۰۸:۳۸ ب.ظ\n\n\n\nحضرت باران،تو، تاریخی ترین عشقِ عالمیکه مورخانِ حدیثِ عشق، از تفسیرت در مانده اند...و جهانی مبهوتِ هزاران هزار، ورق از غزل هایی است که،عاشقانت در رسای تو سروده اند...و در این مرثیه های محزون انتظار،هرگز قلمشان خشک نگشته و هر بار که از تو نوشتند،عطشان تر از پیش، حولِ محورِ جنونِ آسمانی عشق،سر به شیدایی گذارده و چون تشنه ای که هرگز سیراب نشود،در پی زمزمِ نام تو، هر روز \"عجل لولیک الفرج\" را طواف کردند...\nهمان هایی که روزی در سفر کربلای عشق  اِلهی عَظُمَ الْبَلاءُ را خواندندو شایدهم، همان هایی که در قربانگاه منا در پی لبیکی عاشقانه،یک به یک کُشته ی یک عمر حسرت دیدار روی تو عروج کردند...همان هایی که سال ها در انتظار بودند، تا هل من ناصر تو را لبیک گفته و به یاری ات بشتابند ...و اینک قرن هاست از پس نیامدنتچون سقای ادب، بال هایی دارند که رشک بال ملائک شده اند...و همین رازِ سرمستی صاحبانِ تاریخ های عاشورایی در جغرافیایِ کربلاییِ تمامِ سرزمین هاکه همواره و بی دریغ جرعه جرعه، از خون خویش تا بی نهایت نگاشته اند که، علی الدوام عشقِ تو، تکرار شود در تاریخ...و چگونه فراموش می شود عشقی که برای ثبت آن،از مُرکبِ دل و جوهری از خون برگرفته اند،تا به نگارش در آورند رسم این دلبری و دلدادگی را...تکرارِ همیشه ی تاریخ، و تنها آرزوی مکرر و جاودان انسان اگر عالم؛ جغرافیایی از کربلاست، به تاریخِ دلِ ما، همیشه عاشوراست...گاه در کربلا...گاه در منا...و حتی گاهی به نام مدافع حرم آل الله در شام بلا...کجایی منتقمِ خون شهدا..؟\n\n\n\n\n\n\n\n\n\n۰\n\n\n\n\n\n۰\n\n\n\n\n۹۴/۰۸/۰۴\n\n\nسپهرا ...\n\n#عاشورا #ashora #moharam #محرم #حسین #امام_حسین\n#کربلا #شیعه #عزاداری #محرم #ایران #تاسوعا #قمه\n#یوم_العجز #تدافع_مشعر_منى #تدافع_منى #منى #فاجعه_منا #الحج #حج #مکه\nباران\nبوی سیب\nتو\nعاشورا\nعشق\nماه خدا\nماه عشق\nمحرم\n\n\n\n\n\n\n\n", "post_full_content_1": "\nنود کلیومتر تا الی الحسین...\nدوشنبه, ۲ آذر ۱۳۹۴، ۰۲:۲۹ ق.ظ\n\n\nبوی عطر سیب، در پایان راه خزانی خیال انگیز پیچیده...و نوای حزین پر و بال هزاران فرشته ی سرگشته ی حریم ملکوت،در آوای اصوات دلنشین \"سلام هایی بر تو و اصحابت\" راهیِ شاه بیتِ غزل بلند کربلاست...راهی که دل ها، هر روز برای رسیدن به آن ذکر \"یا کاشِفَ الْکَرْبِ عَنْ وَجْهِ الْحُسَیْنِ\" را نجوا می کردند،و آنجاست که در صفوف عشاق منادی، ندا بر می آورد که اربعین گنجینه اسرار خون خداست ...و یک هزار و چهارصد و پنجاه و دو عمود، شاهد و گواه قدم به قدمِ گام هایی استوار، تا آسمان است...و آنجاست که نور مطلق، بر فرازِ کنگره عرش پرتو افشانی می کند.تا در مدار سرخ خون،شیدایی و جنون آدمیان با عطر بهشت، در هم آمیزدو دگرباره، سنفونی بی نظیر \"روز اربعین\" را بنوازند...کوله بار عشق را برگیر و در پی کاروان، گام در طریق عشاق بگذار،تا آنجا که همه ی \"او\" و خاندانش میشوند، \"هو\" ...تا \"الی الحسین\" راهی نیست...\n\n \n\n\n\n\n\n\n\n\n\n۳\n\n\n\n\n\n۰\n\n\n\n\n۹۴/۰۹/۰۲\n\n\nسپهرا ...\n\nالی_ الحسین\nخدا\nعاشورا\nماه عشق\nمحرم\n\n\n\n\n\n\n\n"}