{"type": "blog", "blog_name": "شرح وصال", "blog_url": "http://sharhevesal.blog.ir/", "post_url_1": "http://sharhevesal.blog.ir/1395/04/13/%D8%AF%D9%84-%D8%B4%DA%A9%D8%B3%D8%AA%D9%87", "post_title_1": "دل شکسته ...", "post_content_1": "دلم شکسته، از آدمهای دورو که توی ظاهر خیلی خیلی محترمانه باهام برخورد میکنن که هرکس منو میبینه میگه بانو جان تو خودت مشکل داری اینا که همه چی تمومن! ولی هر بار که میبینمشون خنجری به قلبم فرو می ره. امان از کنایه ها، نیش ها، زخم زبون ها و ...\n\n\nچقد خوب بود اگر بعضی ها لال به دنیا می آمدند! چرا بعضی ها لحظه ای فکر نمی کنند باید در محضر خدا برای کلمه کلمه و حرف حرف جمله هاشون جوابگو باشن. چقدر ساده دل میشکنند. غریبم و تنها! \n\n\n\nچقدر در قرآن در مورد منافقین آیه اومده و چقدر هم آیاتش تکان دهنده ست و بعضی از ما چقدر آسون از کنارش رد میشیم. اینکه بر زبانت مدام ذکر «عزیزم»، «قربانت شوم» و ... باشه و عملت مدام شکستن دل آن شخص باشد، چیزی جز نفاق است؟؟!!\n\n\n\n\n\nتا نزدیک سحر گریه کردم، قرآن خوندم و با دل شکسته بخشیدمشون! از خدا خواستم که من اونا رو میبخشم و تو برام به نیکی جبران کن ... میدونم که مثل همیشه سنگ تمام میذاره. بخشیدم تا روزی که مادر فرزندش را رها میکنه بخشایش خدا شامل حالم بشه. من بخشیدم ولی نمیدونم خدا هم میبخشدشون یا نه!!\n\nالتماس دعا ...", "post_url_2": "http://sharhevesal.blog.ir/1395/04/01/%DA%A9%D8%B1%DB%8C%D9%85-%D8%A7%D9%87%D9%84-%D8%A8%DB%8C%D8%AA", "post_title_2": "کریم اهل بیت ...", "post_content_2": "امام مهربانم ... \nتولدتان مبارک\nخوب میدانم چرا بعد از سالیان سال هنوز هم برای خیلی ها زنده اید. هنوز هم بعد از این همه سال خیلی ها به شما متوسل می شوند. آنها که دست به دامان شمایند کرامتتان را خوب شناخته اند. \nهیچگاه یادم نمی رود که در تنگناها چطور دستم را گرفتی، آن وقت که همه درها به رویم بسته شده بود و فقط شما بودی که در نیمه شب به دادم رسیدی مولا جان. حقا که «کریم اهل بیت» برازنده تان است.\nدشمنانتان هم چقدر سخیف بوده و هستند که این همه کرامت را نمی بینند.\nمن در اندازه ای نیستم که بخواهم توصیفتان کنم، یا از فضائلتان سخن بگویم. فقط و فقط خواستم در روز میلادتان بگویم محبتهایتان را فراموش نکرده و نمی کنم ... \nهمیشه محتاجتانم آقا جان\n\nبه امید یک دل سیر زیارت حرمتان ", "post_url_3": "http://sharhevesal.blog.ir/1395/03/19/%D9%85%D8%A7%D8%AF%D8%B1%D8%8C-%D8%A2%D8%B1%D8%A7%D9%85%D8%B4-%D8%AE%D8%A7%D9%86%D9%87", "post_title_3": "مادر، آرامش خانه ...", "post_content_3": "وقتی مجرد بودم ماه رمضان اصلا برایم به این سختی نمی گذشت. روزها خسته و گرسنه از مدرسه  به خانه می آمدیم، تنها کارم تا زمان افطار دراز کشیدن و خوابیدن بود! و لحظه شماری برای افطار ... همیشه همه چیز آماده بود. لحظه ای افطاری و سحریمان دیر نمیشد! یادم می آید بیشترین کاری که سالهای اخیر انجام می دادم پهن کردن سفره افطار بود! همه چیز توسط مادرم آماده شده بود و وظیفه من فقط چیدن در سفره بود. هیچوقت در روزهای ماه رمضان وظیفه غذا پختن با من نبود شاید\n چون مادرم با خودش میگفت نکند بوی غذا اذیتش کند، یا زحمات آشپزی توانم را\n کم کند! لذت بخش ترین بخش ماجرا وقتی بود که سحر، مادر یا پدر با مهربانی بیدارمان می کردند، گاهی شاید چندین بار میرفتند و می آمدند تا بالاخره از جایمان دل بکنیم و با غر و لند بیدار شویم و همیشه هم سفره انداخته و چیده شده، غذا گرم شده و آماده برای خوردن بود! هیچوقت غذای مانده و سوخته نمیخوردیم و هیچوقت نفهمیدم که این شرایط چطور فراهم میشود!\n\nغافل بودم ... غافل از اینکه مادرم چقدر زحمت میکشد تا ما بتوانیم همه روزه هایمان را بگیریم. مادر است دیگر ...\n\n\n\nحالا خودم وظیفه خانه داری به دوشم است و مادر شده ام! حالا میفهمم که روزها روزه بودن و در کنارش با صبر و حوصله بچه داری کردن و از طرفی به موقع غذای افطار و سحرت را آماده کردن یعنی چه!؟ و البته در کنارش مرتب بودن خانه خودش پروژه ای است ...\n\n\nحالا شاید فقط کمی از زحمات مادرم را درک میکنم ... کاش آن وقتها بیشتر کمکش میکردم ...", "post_url_4": "http://sharhevesal.blog.ir/1395/03/03/%DA%86%D8%B4%D9%85-%DA%AF%D9%88%DB%8C-%D9%85%D8%B7%D9%84%D9%82", "post_title_4": "چشم گوی مطلق ...", "post_content_4": "چشم گفتن خیلی سخت است! برای کسی که میخواهد حرف حرف خودش باشد چشم گفتن در زندگی مشترک مصیبت است! اینکه بپذیری و باور داشته باشی که «ولی» خانه مرد است و ما باید از او اطاعت کنیم هرچند اگر گاهی - از نظر ما - تصمیم اشتباه بگیرد. مثل وقتی که همسرم تصمیم می گیرد به مکانی برود و می گوید که ما هم همراهش برویم. گاهی اصلا دوست ندارم بروم، حوصله ندارم، آنجا را دوست ندارم و این چشم گفتن و راهی شدن و سرحال و قبراق بودن در کل مسیر، خیلی سخت است!\n\nباید بتوانم در همه موارد یک «چشم» پر و پیمان به همسرم بگویم، هرچند گاهی اوقات گفتنش آسان است و در عمل خیلی سخت است! به زودی دخترم مانند یک دوربین فیلم برداری که مدام روشن است و در حال فیلم گرفتن، از من الگوبرداری میکند. باید بتوانم به دخترم یاد بدهم که همیشه احترام ولایت پدرش را داشته باشد هرچند گاهی به مذاقش خوش نیاید. باید بتوانم ...\nپروژه جدید همسرداریم این است. «چشم گوی مطلق» بودن در برابر اوامر ولی خانه (البته تا جاییکه خدا مجاز اعلام کرده است). به امید آن که در وقت ظهور خودم و دخترم ولایت پذیر واقعی باشیم.", "post_url_5": "http://sharhevesal.blog.ir/1395/02/29/%D8%A7%D8%A8%D8%AA%D8%AF%D8%A7%DB%8C-%D8%B1%D8%A7%D9%87", "post_title_5": "ابتدای راه ...", "post_content_5": "بسم الله الرحمن الرحیم ...\n\nمدتها بود ننوشتم. دلایل زیادی برای ننوشتن داشتم! ولی فکر میکنم دیگر باید کم کم تنبلی را کنار بگذارم. باید بیایم و از اتفاقات زندگیم برایتان بگویم تا بتوانم مسیر رشد و کمال را با کمکتان راحتتر طی کنم. ماجراهایی که برای هرکداممان ممکن است در غربت اتفاق بیفتد و هیچ کس جز خودت نمیتوانی همه چیز را راست و ریس کنی! \n\nفقط کسانی که در غربت زندگی میکنند معنی سختی غربت را با وجودشان درک میکنند. وقتی با بچه تازه به دنیا آمده از پدر و مادرت دل میکنی و راهی شهر دیگری برای زندگی میشوی ... وقتی که علاوه بر مدیریت حال و روز جسمی و روحی خودت بعد از زایمان، باید مراعات فشار کاری و حال و روز همسر را بکنی و البته از رفتار و حرفهای خانواده همسر نشکنی! باید بتوانی محکم بایستی و با همه چیز بسازی و یاد بگیری ساختن را ... چرا که تازه اول یک راه پر فراز و نشیب هستی و قرار است مادری نمونه باشی، قرار است آنقدر قوی باشی که بتوانی سربازی برای امام زمان تربیت کنی و مدام در گوشش بخوانی «ان شاالله فدای امام زمانت شوی دخترم ...»\n\nتصمیم گرفته ام همسری نمونه باشم که بتوانم همسرم را وقتی خسته از کار به خانه می آید به آرامش برسانم. راهم سخت و طولانی است ... و مثل همیشه امام رئوف برای شروع کمکم می کنند. امام مهربانم، علی ابن موسی الرضا علیه السلام منت بر من گذاشته و مرا دعوت کرده اند. خیلی بی مقدمه! خودم هم شوکه ام چون اصلا شرایطش را نداشتیم ... ولی امام مرا خوانده است و لبیک میگویم. ان شاالله به زودی عازم مشهدالرضا هستیم. میروم تا از امامم اذن بگیرم، می روم تا روزی های معنوی ام را از دستان پر مهرشان بگیرم. دعاگویتان هستم.\n\nیاعلی", "post_full_content_5": "\nابتدای راه ...\nچهارشنبه, ۲۹ ارديبهشت ۱۳۹۵، ۰۲:۳۳ ب.ظ\n\n\nبسم الله الرحمن الرحیم ...\n\nمدتها بود ننوشتم. دلایل زیادی برای ننوشتن داشتم! ولی فکر میکنم دیگر باید کم کم تنبلی را کنار بگذارم. باید بیایم و از اتفاقات زندگیم برایتان بگویم تا بتوانم مسیر رشد و کمال را با کمکتان راحتتر طی کنم. ماجراهایی که برای هرکداممان ممکن است در غربت اتفاق بیفتد و هیچ کس جز خودت نمیتوانی همه چیز را راست و ریس کنی! \n\nفقط کسانی که در غربت زندگی میکنند معنی سختی غربت را با وجودشان درک میکنند. وقتی با بچه تازه به دنیا آمده از پدر و مادرت دل میکنی و راهی شهر دیگری برای زندگی میشوی ... وقتی که علاوه بر مدیریت حال و روز جسمی و روحی خودت بعد از زایمان، باید مراعات فشار کاری و حال و روز همسر را بکنی و البته از رفتار و حرفهای خانواده همسر نشکنی! باید بتوانی محکم بایستی و با همه چیز بسازی و یاد بگیری ساختن را ... چرا که تازه اول یک راه پر فراز و نشیب هستی و قرار است مادری نمونه باشی، قرار است آنقدر قوی باشی که بتوانی سربازی برای امام زمان تربیت کنی و مدام در گوشش بخوانی «ان شاالله فدای امام زمانت شوی دخترم ...»\n\nتصمیم گرفته ام همسری نمونه باشم که بتوانم همسرم را وقتی خسته از کار به خانه می آید به آرامش برسانم. راهم سخت و طولانی است ... و مثل همیشه امام رئوف برای شروع کمکم می کنند. امام مهربانم، علی ابن موسی الرضا علیه السلام منت بر من گذاشته و مرا دعوت کرده اند. خیلی بی مقدمه! خودم هم شوکه ام چون اصلا شرایطش را نداشتیم ... ولی امام مرا خوانده است و لبیک میگویم. ان شاالله به زودی عازم مشهدالرضا هستیم. میروم تا از امامم اذن بگیرم، می روم تا روزی های معنوی ام را از دستان پر مهرشان بگیرم. دعاگویتان هستم.\n\nیاعلی\n\n\n\n\n\n\n\n\n\n\n۲\n\n\n\n\n\n۰\n\n\n\n\n۹۵/۰۲/۲۹\n\n\n\n\nبانوی  شیعه\n\n\n\n\n\n\n\n\n", "post_full_content_4": "\nچشم گوی مطلق ...\nدوشنبه, ۳ خرداد ۱۳۹۵، ۱۰:۳۵ ق.ظ\n\n\nچشم گفتن خیلی سخت است! برای کسی که میخواهد حرف حرف خودش باشد چشم گفتن در زندگی مشترک مصیبت است! اینکه بپذیری و باور داشته باشی که «ولی» خانه مرد است و ما باید از او اطاعت کنیم هرچند اگر گاهی - از نظر ما - تصمیم اشتباه بگیرد. مثل وقتی که همسرم تصمیم می گیرد به مکانی برود و می گوید که ما هم همراهش برویم. گاهی اصلا دوست ندارم بروم، حوصله ندارم، آنجا را دوست ندارم و این چشم گفتن و راهی شدن و سرحال و قبراق بودن در کل مسیر، خیلی سخت است!\n\nباید بتوانم در همه موارد یک «چشم» پر و پیمان به همسرم بگویم، هرچند گاهی اوقات گفتنش آسان است و در عمل خیلی سخت است! به زودی دخترم مانند یک دوربین فیلم برداری که مدام روشن است و در حال فیلم گرفتن، از من الگوبرداری میکند. باید بتوانم به دخترم یاد بدهم که همیشه احترام ولایت پدرش را داشته باشد هرچند گاهی به مذاقش خوش نیاید. باید بتوانم ...\nپروژه جدید همسرداریم این است. «چشم گوی مطلق» بودن در برابر اوامر ولی خانه (البته تا جاییکه خدا مجاز اعلام کرده است). به امید آن که در وقت ظهور خودم و دخترم ولایت پذیر واقعی باشیم.\n\n\n\n\n\n\n\n\n\n\n۲\n\n\n\n\n\n۰\n\n\n\n\n۹۵/۰۳/۰۳\n\n\n\n\nبانوی  شیعه\n\n\n\n\n\n\n\n\n", "post_full_content_3": "\nمادر، آرامش خانه ...\nچهارشنبه, ۱۹ خرداد ۱۳۹۵، ۰۱:۵۵ ب.ظ\n\n\nوقتی مجرد بودم ماه رمضان اصلا برایم به این سختی نمی گذشت. روزها خسته و گرسنه از مدرسه  به خانه می آمدیم، تنها کارم تا زمان افطار دراز کشیدن و خوابیدن بود! و لحظه شماری برای افطار ... همیشه همه چیز آماده بود. لحظه ای افطاری و سحریمان دیر نمیشد! یادم می آید بیشترین کاری که سالهای اخیر انجام می دادم پهن کردن سفره افطار بود! همه چیز توسط مادرم آماده شده بود و وظیفه من فقط چیدن در سفره بود. هیچوقت در روزهای ماه رمضان وظیفه غذا پختن با من نبود شاید\n چون مادرم با خودش میگفت نکند بوی غذا اذیتش کند، یا زحمات آشپزی توانم را\n کم کند! لذت بخش ترین بخش ماجرا وقتی بود که سحر، مادر یا پدر با مهربانی بیدارمان می کردند، گاهی شاید چندین بار میرفتند و می آمدند تا بالاخره از جایمان دل بکنیم و با غر و لند بیدار شویم و همیشه هم سفره انداخته و چیده شده، غذا گرم شده و آماده برای خوردن بود! هیچوقت غذای مانده و سوخته نمیخوردیم و هیچوقت نفهمیدم که این شرایط چطور فراهم میشود!\n\nغافل بودم ... غافل از اینکه مادرم چقدر زحمت میکشد تا ما بتوانیم همه روزه هایمان را بگیریم. مادر است دیگر ...\n\n\n\nحالا خودم وظیفه خانه داری به دوشم است و مادر شده ام! حالا میفهمم که روزها روزه بودن و در کنارش با صبر و حوصله بچه داری کردن و از طرفی به موقع غذای افطار و سحرت را آماده کردن یعنی چه!؟ و البته در کنارش مرتب بودن خانه خودش پروژه ای است ...\n\n\nحالا شاید فقط کمی از زحمات مادرم را درک میکنم ... کاش آن وقتها بیشتر کمکش میکردم ...\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۵/۰۳/۱۹\n\n\n\n\nبانوی  شیعه\n\n\n\n\n\n\n\n\n", "post_full_content_2": "\nکریم اهل بیت ...\nسه شنبه, ۱ تیر ۱۳۹۵، ۱۲:۲۸ ب.ظ\n\n\nامام مهربانم ... \nتولدتان مبارک\nخوب میدانم چرا بعد از سالیان سال هنوز هم برای خیلی ها زنده اید. هنوز هم بعد از این همه سال خیلی ها به شما متوسل می شوند. آنها که دست به دامان شمایند کرامتتان را خوب شناخته اند. \nهیچگاه یادم نمی رود که در تنگناها چطور دستم را گرفتی، آن وقت که همه درها به رویم بسته شده بود و فقط شما بودی که در نیمه شب به دادم رسیدی مولا جان. حقا که «کریم اهل بیت» برازنده تان است.\nدشمنانتان هم چقدر سخیف بوده و هستند که این همه کرامت را نمی بینند.\nمن در اندازه ای نیستم که بخواهم توصیفتان کنم، یا از فضائلتان سخن بگویم. فقط و فقط خواستم در روز میلادتان بگویم محبتهایتان را فراموش نکرده و نمی کنم ... \nهمیشه محتاجتانم آقا جان\n\nبه امید یک دل سیر زیارت حرمتان \n\n\n\n\n\n\n\n\n\n\n۲\n\n\n\n\n\n۰\n\n\n\n\n۹۵/۰۴/۰۱\n\n\n\n\nبانوی  شیعه\n\n\n\n\n\n\n\n\n", "post_full_content_1": "\nدل شکسته ...\nيكشنبه, ۱۳ تیر ۱۳۹۵، ۰۳:۵۵ ق.ظ\n\n\nدلم شکسته، از آدمهای دورو که توی ظاهر خیلی خیلی محترمانه باهام برخورد میکنن که هرکس منو میبینه میگه بانو جان تو خودت مشکل داری اینا که همه چی تمومن! ولی هر بار که میبینمشون خنجری به قلبم فرو می ره. امان از کنایه ها، نیش ها، زخم زبون ها و ...\n\n\nچقد خوب بود اگر بعضی ها لال به دنیا می آمدند! چرا بعضی ها لحظه ای فکر نمی کنند باید در محضر خدا برای کلمه کلمه و حرف حرف جمله هاشون جوابگو باشن. چقدر ساده دل میشکنند. غریبم و تنها! \n\n\n\nچقدر در قرآن در مورد منافقین آیه اومده و چقدر هم آیاتش تکان دهنده ست و بعضی از ما چقدر آسون از کنارش رد میشیم. اینکه بر زبانت مدام ذکر «عزیزم»، «قربانت شوم» و ... باشه و عملت مدام شکستن دل آن شخص باشد، چیزی جز نفاق است؟؟!!\n\n\n\n\n\nتا نزدیک سحر گریه کردم، قرآن خوندم و با دل شکسته بخشیدمشون! از خدا خواستم که من اونا رو میبخشم و تو برام به نیکی جبران کن ... میدونم که مثل همیشه سنگ تمام میذاره. بخشیدم تا روزی که مادر فرزندش را رها میکنه بخشایش خدا شامل حالم بشه. من بخشیدم ولی نمیدونم خدا هم میبخشدشون یا نه!!\n\nالتماس دعا ...\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۵/۰۴/۱۳\n\n\n\n\nبانوی  شیعه\n\n\n\n\n\n\n\n\n"}