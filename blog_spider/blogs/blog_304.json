{"type": "blog", "blog_name": "آداب قلم", "blog_url": "http://ghalam10.blog.ir/", "post_url_1": "http://ghalam10.blog.ir/post/4", "post_title_1": "هر چه زود‌تر یک نوشته بد بنویسید", "post_content_1": "\n\n\n منظور من  این است که نوشته‌ات  هر چند که ضعیف و بسیار ابتدایی باشد، از ننوشتن آن بهتر است. \n   حتی می‌توانی همین امروز بنویسی.\n\n            پس شروع کن و هرچه زودتر بنویس، اصلا با خود بگو قرار است بدترین نوشته عمرت را بنویسی ...", "post_url_2": "http://ghalam10.blog.ir/post/3", "post_title_2": "خوش‌خط", "post_content_2": "\nاز کودکی حسرت خوش‌خط بودن را داشتم، نمی‌دانم چرا زیاد حوصله زیبا نوشتن را نداشتم؛ شاید چون برایم مهم نبود که بخوانندش یا نه !\nو از وقتی هم که تایپ کردن وارد دنیای نوشتن‌هایم شدند که دیگر هیچ، گاها خودم هم نمی‌توانستم دست‌خطم را بخوانم ...\n\nاما از آن رو که تایپ کردن به اندازه نوشتن در کاغذ حس و حالم را خوب نمی‌کند تصمیم گرفتم که کمی هم خط کار کنم.\n       البته خط تحریرم را فعلا می‌خواهم زیبا‌یش کنم.\n\nروش‌هایی که در زمینه دست خط و شیوه خط استفاده می‌کنیم، در پست‌های آینده برای‌تان می‌گویم، که شما هم ترقیب شوید به خوش‌خط شدن ...", "post_url_3": "http://ghalam10.blog.ir/post/2", "post_title_3": "رابطه نوشتن با نویسندگان", "post_content_3": "\n\nوقتی افراد موفق را بشناسیم، به آینده دل‌گرم می‌شویم؛ مخصوصا اگر در زمینه‌ای باشد که به آن علاقه داریم یا درحال رشد و کسب مهارت در آن زمینه هستیم.\n\nنوشتن یکی از پرپیچ و تاب ترین مسیر‌ها است، که مرد فیل افکن می‌خواهد، صد البته که موفقیت در هر زمینه‌ای همت می‌خواهد، اما در خصوص نویسندگی همتی دو چندان می‌خواهد. \nو حرکت در این مسیر به نیم‌نگاه‌هایی به مقصد نیاز دارد، تا ناامید به سراغ‌مان نیاید؛  از این‌رو لازم است که گوشه‌چشمی هم به نویسندگان داشته باشیم.\n   کسی که می‌خواهد نویسنده شود باید بهترین‌های حرفه‌اش را بشناسد.\n\nهر از چندگاهی چند کلمه در معرفی یکی از نویسنده‌ها کنار هم قرار می‌دهم، به امید آن‌که با نویسندگان بیشتر آشنا شویم، و این که من هم مجبور بشوم در مورد نویسندگان مطالعاتی داشته باشم.\n\nالبته تلاشم بر این است که اکثرشان وطنی باشند؛\n هرچند که نمی‌شود از بعضی از خارجی‌هایش گذشت !", "post_url_4": "http://ghalam10.blog.ir/post/1", "post_title_4": "شروع آموختن آداب قلم", "post_content_4": "\nبی‌گمان قلم آدابی دارد، آنچنان که اندیشیدن دارای آیین است. \n  و چه بسیار زیان‌ها که از آداب گریزی دیده‌ایم، \n           وچه بسیار ظلم‌ها که در حق قلم روا داشته ایم.\nآن کس که قلم می‌زند و در این وادی جولان می‌دهد؛ اگر آداب قلم به دست‌گرفتن را رعایت نکند، باعث چه بسیار ظلم‌ها که نمی‌شود ...\n             ظلم به قلم\n                 ظلم به اهل قلم\n                            ظلم به کتاب\n                                 ظلم به کتاب‌خوان‌ها\n                                                  ....      \n\nجزء علایق شخصی‌ام قلم است؛ \nدست به قلم شدن و نوشتن را زیاد دوست دارم ... و این که دوست دارم نوشته‌هایم خوانده شود، که البته هر دست به قلمی دوست دارد و جدای از آن در راهی قدم بر می‌دارم که نوشتن جزء لاینفک آن است مخصوصا در این دوره،‌ و اندیشه‌هایی را می‌آموزم که زیبنده و لایق هر قلمی نیست ... لباس فاخر باید بپوشد ... و همه می‌دانیم که قلم، زبان اندیشه است؛\n     لذا برآن شدم که علاقه‌ام را به مهارت تبدیل کنم تا بتوانم لباس فاخر و در خور به تن  اندیشه‌های پرارزش بپوشانم.\n\nبرای تبدیل علاقه به نوشتن به مهارت به نوشتن یادگیری و تمرین لازم است؛ و من آموخته‌هایم را در این وبلاگ با دوستانم به اشتراک می‌گذارم تا هم آموخته‌هایم تثبیت شوند و هم در صورت اشتباه بودن‌شان اصلاح گردند. \nو شاید این آموخته‌ها گره از کار کسی هم باز کند.\nدر نیابد حال پخته هیچ خــام *** پس سخن کـوتاه باید والســلام"}