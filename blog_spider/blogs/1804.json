{"type": "blog", "blog_name": "معلم آبی", "blog_url": "http://blueteacher.blog.ir/", "post_url_1": "http://blueteacher.blog.ir/1396/10/20/%DA%A9%D8%A7%D8%B1%D9%86%D8%A7%D9%85%D9%87-%D8%A7%DB%8C-%D8%A7%D8%B2-%D8%AC%D9%86%D8%B3-%D9%84%D8%A8%D8%AE%D9%86%D8%AF-%D9%88-%D8%A7%D8%B4%DA%A9", "post_title_1": "کارنامه ای از جنس لبخند و اشک", "post_content_1": "بازخوردها برای ما معلم هاست؟ تنها ما هستیم که کارنامه های طولانیِ توصیفی می نویسیم و کلماتی را بارها و بارها تکرار می کنیم تا باورمان شود دانش آموزانی داریم که واقعا هر روز بیشتر از روز قبل تلاش می کنند. تنها ما هستیم که گاهی چنان در \"خ خ\" ها غرق می شویم که تا مدتها به تمامی اتفاقات عادی زندگی و عملکرد خود و نزدیکانمان با چهار معیارِ \"خیلی خوب\" ، \"خوب\"، \" قابل قبول\"، \" نیاز به تلاش بیشتر\" نگاه می کنیم و ارزش گزاری می کنیم؟به گمان منکه اینطور نیست. ما معلمها دائم در معرض بازخوردهای پنهانی دانش آموزانمان هستیم. آنها در ذهنشان و براساس گویه هایی که ما مدام در دفترها و پای امتحاناتشان می نویسیم ما را ارزیابی می کنند. حال این ما هستیم که می توانیم در این ارزیابی به دانش آموزانمان صبر یا قضاوتِ زودهنگام را بیاموزیم. روزهای قبل از شروع سال تحصیلی که در حال بررسی پرونده ها هستیم، روزهای نخستِ مهرماه که با برخوردهای اولیه ی دانش آموزان به راحتی برچسب می زنیم، یا برخوردهایی که از باورِ ذهنی مان بر می خیزند؛ تمامی اینها به دانش آموزمان یاد می دهند که قضاوت را -به عنوان اولین راهِ باورِ ذهنی- قبول کنند. در مواجه با اشخاص رویشان برچسب بگذارند، خواه این برچسب \"خیلی خوب\" خواه \"نیاز به تلاش بیشتر\" باشد. اما اگر مکث کنیم چه می شود؟ اگر بگذاریم در مورد خودشان و دوستانشان طور دیگری بیندیشند، اگر برچسب نزنیم و اگر تمامیِ خوبی هایی را ببینیم که مدتهاست در دانش آموزمان دیده نشده چه می شود؟ آنها یاد نمی گیرند که صبر مرحله ی بالاتری از قضاوت است؟ اگر ما معلمانی هستیم که به راحتی معیارها را در کارنامه به کار می بریم پس دور از ذهن نیست که دانش آموزانمان هم با رفتارشان به ما بازخورد بدهند. ما معلمان کارنامه میان ترممان را از آغوش ها یا کسالت دانش آموزمان - هنگامی که ما را میبیند- دریافت می کنیم. کارنامه ای که بی نیازی به امضا، نقش بزرگی در احساسمان برای ادامه ی سال تحصیلی بازی می کند.\n", "post_url_2": "http://blueteacher.blog.ir/1396/10/11/%D9%85%D8%B9%D9%84%D9%85%D8%A7%D9%86-%D8%AF%D9%88%DA%86%D8%B1%D8%AE%D9%87-%D8%B3%D9%88%D8%A7%D8%B1", "post_title_2": "معلمانِ دوچرخه سوار", "post_content_2": "قانون دوچرخه سواری چنین است: به دوردست چشم بدوز و با سرعتی مناسب رکاب بزن تا تعادلت را حفظ کنی. اگر چشممان به فرمان دوچرخه باشد خیلی زود به مانعی برخورد می کنیم و  تَخ ... روی زمین می افتیم. اگر خیلی آرام رکاب بزنیم، هر لحظه به چپ و راست مایل می شویم و در نهایت تَخ... زمین می خوریم.\nتمام دیشب به این فکر می کردم که گاهی معلمی شبیه به دوچرخه سواری می شود. ما افرادی هستیم که می خواهیم از مسیر لذت ببریم اما گاهی نیروهایی از دو طرف ما را به سمت زمین می کشند. اولیای ناراضی و کم پیدا، محتوایِ دانشی و دور از مهارت، دانش آموزان بی انگیزه از سالهای درس خواندن در محیط های خموده و در نهایت کاغذ بازی های بسیار که هر روز از ما مدرک جدید و امتحان اینترنتی جدید می خواهند! ما معلمان - اگر من که سه ماه و نیم است وارد این عرصه شده ام بتوانم خود را معلم بدانم و بنویسم \"ما\"- می خواهیم در مسیر باشیم، پس در برابر نیروهایی که از چپ و راست ما را می کِشَند پا کُند می کنیم و فاجعه درست همینجا اتفاق می افتد. قانون حفظ تعادل در دوچرخه سواری، پرهیز از کند کردن رکاب زدن است. پا که کُند شود اجبارا ما بر زمینِ ناصافی می افتیم که سعی می کردیم با هر مشقتی شده روی آن رکاب بزنیم و مسیر را به خوبی طی کنیم و لذت ببریم.\nمعلمی چطور است؟ ما دوچرخه ای در اختیار داریم و ذوقی که مجابمان می کند دوچرخه سواری، سرعت و در مسیر بودن را دوست داشته باشیم. دوچرخه می تواند اجازه ی تدریس در کلاس درس و داشتن دانش آموزانی که روبروی ما نشسته اند، باشد. ما سوار دوچرخه می شویم -وارد کلاس درس می شویم.- شروع به رکاب زدن می کنیم - با دانش آموزان آشنا می شویم و با لبخند سال تحصیلی را شروع می کنیم.- حواسمان به چاله چوله های مسیر هست و فرمان دوچرخه را طوری کنترل می کنیم که در مسیرهای صاف تری قرار بگیریم - دانش آموزان و تفاوتهایشان را شناسایی می کنیم، روش خاصی برای کلاس درسمان اتخاذ می کنیم تا سبب شود تدریس و یادگیری روند مؤثرتری پیدا کنند.- گاهی چشمانمان را می بندیم تا از نسیم خنکی که به صورتمان می خورد و عطر گلهایی که به مشاممان می رسند لذت ببریم - نشاط و بازی را وارد کلاس درسمان می کنیم تا حالِ کلاس عوض شود، با دانش آموزان شوخی می کنیم و گاهی در آغوششان می گیریم.- چشم باز می کنیم و به دوردست ها نگاه می کنیم تا مسیرهای بهتری را انتخاب کنیم و دیدی کلی به دست بیاوریم - برای فعالیتهای کلاسی، تدریس و تک تک دانش آموزانمان هدف گذاری طولانی مدت می کنیم- و بعد ... نیروها از راه می رسند. نیروها قوی و غیرقابل کنترل هستند. ما چه می کنیم؟ پاهایمان را قوی می کنیم اما نیروها قوی تر می شوند. دوچرخه مان هی به چپ و راست مایل می شود، پا کُند می کنیم اما حواسمان هست که بیش از حد راکد نمانیم مبادا با دوچرخه به زمین بیفتیم. \nدر نهایت چنین است: نیروها دست بر نمیدارند، ما فرمان را محکم تر می گیریم و پاهایمان را قوی تر می کنیم اما شما بگویید، لذت این سفر کجا می رود؟ ما معلمها خسته می شویم، از پا نمی افتیم، دست از تلاش بر نمیداریم، اما دیگر لذت وافری از مسیر نمیبریم. حالا در طی مسیر معلمانی هستیم که دائم می خواهند تعادل کلاس، تدریس، روابط و خودشان را حفظ کنند. معلمانی که دیگر فرصت بستن چشم و لذت بردن از مسیر را ندارند، تنها گاه به گاه عطرِ دلنشینِ گلی که در مشامشان می پیچد - موفقیت های دانش آموزان، خنده هایشان، بازخوردشان نسبت به رفتار متفاوتی که با آنها داریم و ازین دست- موجب تداومِ حیاتِ معلمی شان می شود. \nمعلم بودن سخت است، چنانکه دوچرخه سواری در روزی طوفانی بر روی زمینی پر از چاله چوله!", "post_url_3": "http://blueteacher.blog.ir/1396/09/30/%D9%85%DB%8C%D8%AF%D8%A7%D9%86-%D8%AC%D9%86%DA%AF%DB%8C-%D8%A8%D9%87-%D9%86%D8%A7%D9%85-%D9%85%D8%AF%D8%B1%D8%B3%D9%87", "post_title_3": "میدان جنگی به نام مدرسه", "post_content_3": "بعد از دعوا درحالی که چشمهایشان پر از اشک است یکی یکی کلاسها را می گردند و پیش من می آیند. نمی دانند در موردی چه تصمیمی بگیرند، راه کتابخانه را پیش می گیرند و پیش من می آیند. ازین اعتمادشان حالم خوب می شود. اغلب روی نیمکت می نشینم یا دستهایشان را می گیرم. توی چشمهایشان نگاه می کنم و سعی می کنم که \" راه درست\" را خودشان پیدا کنند. دلم می خواهد بیشتر بخندند، بیشتر دست بزنند و شاد باشند و در کنار همه ی اینها باهم دوست باشند. دخترانِ این روزها باهم دوست نیستند. سخت می شود بینشان خیرخواهی پیدا کرد. همواره دلیلی برای دور شدن و حرف نزدن با هم پیدا می کنند. دعوا را بهتر از صلح بلدند و بیان کلمات محبت آمیز دورترین انتظار آنها از خودشان است. کنایه و زخم زبان زدن را خوب بلدند و روز به روز از هم دور می شوند و ما معلم ها هیچ کاری نمی توانیم بکنیم بسکه وقت نداریم. \n\nما باید کلاس را ساکت نگه داریم، جلوی دست زدن و جیغ زدنشان را بگیریم مبادا مدیر و معاون شاکی شوند. مجبوریم آنها را از آغوش خودمان دور کنیم زیرا به عقیده ی عده ای صمیمیت بیش از حد، نشانه ی ضعف است. به کتاب بیشتر از فهم دانش آموز اهمیت دهیم زیرا اول از همه خود دانش آموز از ما می خواهد که متن کتاب را برایش بخوانیم و از او نخواهیم مفاهیم را توضیح دهد. در نهایت ما معلمان شاهد دانش آموزانی غمگین، پُر از مشکلات بازگو نشده و دوستی های خراب شده یا اصلا تشکیل نشده هستیم.\n اگر  بپرسند چه چیزی در این سه ماه معلم بودن آزارم داده، می گویم اینهمه دوری و دعوا و خشونت دانش آموزان و اینکه اولیا مدرسه با تصمیمات تند و قضاوت های آنی به این دوری و دشمنی دامن می زنند.\n", "post_url_4": "http://blueteacher.blog.ir/1396/09/24/%D8%A2%D8%B1%D8%B2%D9%88%DB%8C-%D9%85%D9%86-%DB%8C%D8%A7-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86%D9%85", "post_title_4": "آرزوی من یا دانش آموزانم؟", "post_content_4": "دانش آموزانم به فکر کیک روز تولدم هستند، اینکه شکلاتی باشد یا با اسانس توت فرنگی و من نمی دانم ازین توجه شاد باشم یا نه؟ دوست دارم دانش آموزانم فعال تر باشند، خودشان را بشناسند و سراغ خودشان بروند اما در نهایت می بینم که تنها مرا دوست دارند. کمتر درس می خوانند و گاهی برایشان مهم نیست که چرا باید بخوانند و چرا باید آرزوهایشان را پیدا کنند. اصلا چرا باید آرزوهایمان را پیدا کنیم و سخت برایشان تلاش کنیم؟ چرا به دانش آموزانم گفته ام که متفاوت باشند و خاص؟ آیا انتظار زیادی ست؟ فکر می کنم که تمامی افراد متفاوت هستند و این تفاوت تنها زمانی که سراغش برویم خود را نشان می دهد. پس دوست دارم دانش آموزانم سراغ کتاب، هنر، طبیعت و افکارشان بروند، خود را بشناسند و بعد برای رسیدن به دنیایی پر از آدمهای رنگی و متفاوت و شاد تلاش کنند. اما آنها واقعا دوست دارند که شاد باشند؟ شاد بودن را در رسیدن به تفاوت می دانند یا کسی شبیه پدر و مادرشان شدن؟ تلاش را سخت و بی معنی می دانند یا دارای نتیجه؟ حوصله درس را ندارند یا درس را وسیله ی رسیدن به هدف می دانند؟ \n\n\nپ.ن: برایم از آرزوهایتان بنویسید. بنویسید دوست دارید به چه چیز برسید؟ \n", "post_url_5": "http://blueteacher.blog.ir/1396/09/23/%D9%88%D9%82%D8%AA%DB%8C-%D8%A8%DA%86%D9%87-%D9%87%D8%A7-%D8%AD%D8%B1%D9%81%D9%87%D8%A7%DB%8C-%D8%A8%D8%B2%D8%B1%DA%AF%D9%88%D9%86%D9%87-%D9%85%DB%8C%D8%B2%D9%86%D9%86", "post_title_5": "وقتی بچه ها حرفهای بزرگ می زنند.", "post_content_5": "نگو کاری سخته، اگه بگی سخته واقعا سخت می شه.\nمبینا/ کلاس دوم ابتدایی\n", "post_full_content_5": "\nوقتی بچه ها حرفهای بزرگ می زنند.\nپنجشنبه, ۲۳ آذر ۱۳۹۶، ۰۳:۳۶ ب.ظ\n\n\nنگو کاری سخته، اگه بگی سخته واقعا سخت می شه.\nمبینا/ کلاس دوم ابتدایی\n\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۰۹/۲۳\n\n\nblue teacher\n\n\n\n\n\n\n", "post_full_content_4": "\nآرزوی من یا دانش آموزانم؟\nجمعه, ۲۴ آذر ۱۳۹۶، ۰۷:۰۷ ب.ظ\n\n\nدانش آموزانم به فکر کیک روز تولدم هستند، اینکه شکلاتی باشد یا با اسانس توت فرنگی و من نمی دانم ازین توجه شاد باشم یا نه؟ دوست دارم دانش آموزانم فعال تر باشند، خودشان را بشناسند و سراغ خودشان بروند اما در نهایت می بینم که تنها مرا دوست دارند. کمتر درس می خوانند و گاهی برایشان مهم نیست که چرا باید بخوانند و چرا باید آرزوهایشان را پیدا کنند. اصلا چرا باید آرزوهایمان را پیدا کنیم و سخت برایشان تلاش کنیم؟ چرا به دانش آموزانم گفته ام که متفاوت باشند و خاص؟ آیا انتظار زیادی ست؟ فکر می کنم که تمامی افراد متفاوت هستند و این تفاوت تنها زمانی که سراغش برویم خود را نشان می دهد. پس دوست دارم دانش آموزانم سراغ کتاب، هنر، طبیعت و افکارشان بروند، خود را بشناسند و بعد برای رسیدن به دنیایی پر از آدمهای رنگی و متفاوت و شاد تلاش کنند. اما آنها واقعا دوست دارند که شاد باشند؟ شاد بودن را در رسیدن به تفاوت می دانند یا کسی شبیه پدر و مادرشان شدن؟ تلاش را سخت و بی معنی می دانند یا دارای نتیجه؟ حوصله درس را ندارند یا درس را وسیله ی رسیدن به هدف می دانند؟ \n\n\nپ.ن: برایم از آرزوهایتان بنویسید. بنویسید دوست دارید به چه چیز برسید؟ \n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۰۹/۲۴\n\n\nblue teacher\n\n\n\n\n\n\n", "post_full_content_3": "\nمیدان جنگی به نام مدرسه\nپنجشنبه, ۳۰ آذر ۱۳۹۶، ۱۰:۱۱ ب.ظ\n\n\nبعد از دعوا درحالی که چشمهایشان پر از اشک است یکی یکی کلاسها را می گردند و پیش من می آیند. نمی دانند در موردی چه تصمیمی بگیرند، راه کتابخانه را پیش می گیرند و پیش من می آیند. ازین اعتمادشان حالم خوب می شود. اغلب روی نیمکت می نشینم یا دستهایشان را می گیرم. توی چشمهایشان نگاه می کنم و سعی می کنم که \" راه درست\" را خودشان پیدا کنند. دلم می خواهد بیشتر بخندند، بیشتر دست بزنند و شاد باشند و در کنار همه ی اینها باهم دوست باشند. دخترانِ این روزها باهم دوست نیستند. سخت می شود بینشان خیرخواهی پیدا کرد. همواره دلیلی برای دور شدن و حرف نزدن با هم پیدا می کنند. دعوا را بهتر از صلح بلدند و بیان کلمات محبت آمیز دورترین انتظار آنها از خودشان است. کنایه و زخم زبان زدن را خوب بلدند و روز به روز از هم دور می شوند و ما معلم ها هیچ کاری نمی توانیم بکنیم بسکه وقت نداریم. \n\nما باید کلاس را ساکت نگه داریم، جلوی دست زدن و جیغ زدنشان را بگیریم مبادا مدیر و معاون شاکی شوند. مجبوریم آنها را از آغوش خودمان دور کنیم زیرا به عقیده ی عده ای صمیمیت بیش از حد، نشانه ی ضعف است. به کتاب بیشتر از فهم دانش آموز اهمیت دهیم زیرا اول از همه خود دانش آموز از ما می خواهد که متن کتاب را برایش بخوانیم و از او نخواهیم مفاهیم را توضیح دهد. در نهایت ما معلمان شاهد دانش آموزانی غمگین، پُر از مشکلات بازگو نشده و دوستی های خراب شده یا اصلا تشکیل نشده هستیم.\n اگر  بپرسند چه چیزی در این سه ماه معلم بودن آزارم داده، می گویم اینهمه دوری و دعوا و خشونت دانش آموزان و اینکه اولیا مدرسه با تصمیمات تند و قضاوت های آنی به این دوری و دشمنی دامن می زنند.\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۰۹/۳۰\n\n\nblue teacher\n\nمعلم تازه کار\n\n\n\n\n\n\n\n", "post_full_content_2": "\nمعلمانِ دوچرخه سوار\nدوشنبه, ۱۱ دی ۱۳۹۶، ۱۰:۱۸ ب.ظ\n\n\nقانون دوچرخه سواری چنین است: به دوردست چشم بدوز و با سرعتی مناسب رکاب بزن تا تعادلت را حفظ کنی. اگر چشممان به فرمان دوچرخه باشد خیلی زود به مانعی برخورد می کنیم و  تَخ ... روی زمین می افتیم. اگر خیلی آرام رکاب بزنیم، هر لحظه به چپ و راست مایل می شویم و در نهایت تَخ... زمین می خوریم.\nتمام دیشب به این فکر می کردم که گاهی معلمی شبیه به دوچرخه سواری می شود. ما افرادی هستیم که می خواهیم از مسیر لذت ببریم اما گاهی نیروهایی از دو طرف ما را به سمت زمین می کشند. اولیای ناراضی و کم پیدا، محتوایِ دانشی و دور از مهارت، دانش آموزان بی انگیزه از سالهای درس خواندن در محیط های خموده و در نهایت کاغذ بازی های بسیار که هر روز از ما مدرک جدید و امتحان اینترنتی جدید می خواهند! ما معلمان - اگر من که سه ماه و نیم است وارد این عرصه شده ام بتوانم خود را معلم بدانم و بنویسم \"ما\"- می خواهیم در مسیر باشیم، پس در برابر نیروهایی که از چپ و راست ما را می کِشَند پا کُند می کنیم و فاجعه درست همینجا اتفاق می افتد. قانون حفظ تعادل در دوچرخه سواری، پرهیز از کند کردن رکاب زدن است. پا که کُند شود اجبارا ما بر زمینِ ناصافی می افتیم که سعی می کردیم با هر مشقتی شده روی آن رکاب بزنیم و مسیر را به خوبی طی کنیم و لذت ببریم.\nمعلمی چطور است؟ ما دوچرخه ای در اختیار داریم و ذوقی که مجابمان می کند دوچرخه سواری، سرعت و در مسیر بودن را دوست داشته باشیم. دوچرخه می تواند اجازه ی تدریس در کلاس درس و داشتن دانش آموزانی که روبروی ما نشسته اند، باشد. ما سوار دوچرخه می شویم -وارد کلاس درس می شویم.- شروع به رکاب زدن می کنیم - با دانش آموزان آشنا می شویم و با لبخند سال تحصیلی را شروع می کنیم.- حواسمان به چاله چوله های مسیر هست و فرمان دوچرخه را طوری کنترل می کنیم که در مسیرهای صاف تری قرار بگیریم - دانش آموزان و تفاوتهایشان را شناسایی می کنیم، روش خاصی برای کلاس درسمان اتخاذ می کنیم تا سبب شود تدریس و یادگیری روند مؤثرتری پیدا کنند.- گاهی چشمانمان را می بندیم تا از نسیم خنکی که به صورتمان می خورد و عطر گلهایی که به مشاممان می رسند لذت ببریم - نشاط و بازی را وارد کلاس درسمان می کنیم تا حالِ کلاس عوض شود، با دانش آموزان شوخی می کنیم و گاهی در آغوششان می گیریم.- چشم باز می کنیم و به دوردست ها نگاه می کنیم تا مسیرهای بهتری را انتخاب کنیم و دیدی کلی به دست بیاوریم - برای فعالیتهای کلاسی، تدریس و تک تک دانش آموزانمان هدف گذاری طولانی مدت می کنیم- و بعد ... نیروها از راه می رسند. نیروها قوی و غیرقابل کنترل هستند. ما چه می کنیم؟ پاهایمان را قوی می کنیم اما نیروها قوی تر می شوند. دوچرخه مان هی به چپ و راست مایل می شود، پا کُند می کنیم اما حواسمان هست که بیش از حد راکد نمانیم مبادا با دوچرخه به زمین بیفتیم. \nدر نهایت چنین است: نیروها دست بر نمیدارند، ما فرمان را محکم تر می گیریم و پاهایمان را قوی تر می کنیم اما شما بگویید، لذت این سفر کجا می رود؟ ما معلمها خسته می شویم، از پا نمی افتیم، دست از تلاش بر نمیداریم، اما دیگر لذت وافری از مسیر نمیبریم. حالا در طی مسیر معلمانی هستیم که دائم می خواهند تعادل کلاس، تدریس، روابط و خودشان را حفظ کنند. معلمانی که دیگر فرصت بستن چشم و لذت بردن از مسیر را ندارند، تنها گاه به گاه عطرِ دلنشینِ گلی که در مشامشان می پیچد - موفقیت های دانش آموزان، خنده هایشان، بازخوردشان نسبت به رفتار متفاوتی که با آنها داریم و ازین دست- موجب تداومِ حیاتِ معلمی شان می شود. \nمعلم بودن سخت است، چنانکه دوچرخه سواری در روزی طوفانی بر روی زمینی پر از چاله چوله!\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۱۱\n\n\nblue teacher\n\n\n\n\n\n\n", "post_full_content_1": "\nکارنامه ای از جنس لبخند و اشک\nچهارشنبه, ۲۰ دی ۱۳۹۶، ۰۵:۱۷ ب.ظ\n\n\nبازخوردها برای ما معلم هاست؟ تنها ما هستیم که کارنامه های طولانیِ توصیفی می نویسیم و کلماتی را بارها و بارها تکرار می کنیم تا باورمان شود دانش آموزانی داریم که واقعا هر روز بیشتر از روز قبل تلاش می کنند. تنها ما هستیم که گاهی چنان در \"خ خ\" ها غرق می شویم که تا مدتها به تمامی اتفاقات عادی زندگی و عملکرد خود و نزدیکانمان با چهار معیارِ \"خیلی خوب\" ، \"خوب\"، \" قابل قبول\"، \" نیاز به تلاش بیشتر\" نگاه می کنیم و ارزش گزاری می کنیم؟به گمان منکه اینطور نیست. ما معلمها دائم در معرض بازخوردهای پنهانی دانش آموزانمان هستیم. آنها در ذهنشان و براساس گویه هایی که ما مدام در دفترها و پای امتحاناتشان می نویسیم ما را ارزیابی می کنند. حال این ما هستیم که می توانیم در این ارزیابی به دانش آموزانمان صبر یا قضاوتِ زودهنگام را بیاموزیم. روزهای قبل از شروع سال تحصیلی که در حال بررسی پرونده ها هستیم، روزهای نخستِ مهرماه که با برخوردهای اولیه ی دانش آموزان به راحتی برچسب می زنیم، یا برخوردهایی که از باورِ ذهنی مان بر می خیزند؛ تمامی اینها به دانش آموزمان یاد می دهند که قضاوت را -به عنوان اولین راهِ باورِ ذهنی- قبول کنند. در مواجه با اشخاص رویشان برچسب بگذارند، خواه این برچسب \"خیلی خوب\" خواه \"نیاز به تلاش بیشتر\" باشد. اما اگر مکث کنیم چه می شود؟ اگر بگذاریم در مورد خودشان و دوستانشان طور دیگری بیندیشند، اگر برچسب نزنیم و اگر تمامیِ خوبی هایی را ببینیم که مدتهاست در دانش آموزمان دیده نشده چه می شود؟ آنها یاد نمی گیرند که صبر مرحله ی بالاتری از قضاوت است؟ اگر ما معلمانی هستیم که به راحتی معیارها را در کارنامه به کار می بریم پس دور از ذهن نیست که دانش آموزانمان هم با رفتارشان به ما بازخورد بدهند. ما معلمان کارنامه میان ترممان را از آغوش ها یا کسالت دانش آموزمان - هنگامی که ما را میبیند- دریافت می کنیم. کارنامه ای که بی نیازی به امضا، نقش بزرگی در احساسمان برای ادامه ی سال تحصیلی بازی می کند.\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۲۰\n\n\nblue teacher\n\n\n\n\n\n\n"}