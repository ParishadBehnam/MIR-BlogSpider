{"type": "blog", "blog_name": "گاهی من...", "blog_url": "http://gahyman.blog.ir/", "post_url_1": "http://gahyman.blog.ir/1396/10/30/%DB%8C%D8%A7%D8%AF%DB%8C-%D8%A7%D8%B2-%D8%A8%D8%A7%DA%A9%D8%B3%D8%AA%D8%B1-%D8%AE%D8%AF%D8%A7-%D8%A8%DB%8C%D8%A7%D9%85%D8%B1%D8%B2", "post_title_1": "یادی از \"باکستر\" خدا بیامرز!", "post_content_1": " \n\n\nوقتی پای \"تلاش فردی افراطی\" در میان\nباشد متّهم ردیف اول \"باکستر\" قلعۀ حیوانات است.\nاسب زحمتکشی که هربار قلبش را ناروایی‌های احاطه‌کننده‌اش می‌خراشد تصمیم می‌گیرد\nسهم خودش از تلاش را بالاتر ببرد و بیشتر و بیشتر و بیشتر کار کند.\n\n\nبه نظر من ضرورتی حیاتی است که نویسنده‌ها هرچه\nزودتر یک موجود دیگر خلق کنند برای نتیجه‌گرفتن از سرمایه‌گزاری، تلاش و\nپشتکارفردی ؛ تا نماد \" باکستر\" با سلاخ‌خانه‌ی آخر قصّه، رگ و ریشه‌ی\nهرچه امید و اقدام را نخشکانده‌است؛ تا آن زمان دل خوش می‌کنم و جایگاه ویژه‌ای می‌دهم\nبه اعلام حمایت آقای\nشعبانعلی از آن مرحوم که بی‌تأثیری جان‌کندنهای باکستر را زیر سبیلی رد کرد تا ما\nملّت مستعد، در یأس فلسفی را به خردمندی‌های شیک \"بنجامین\" وانگذارد!\nادامه مطلب", "post_url_2": "http://gahyman.blog.ir/1396/10/11/green%20sky", "post_title_2": "زمینِ خسته و آسمانِ خوددار...", "post_content_2": "\n  شاید \"امید\"، توهم باشد؛ اگر اینطور است ترس هم می‌تواند توهمی بیش نباشد؛ اما توهمی قدرتمند که گاهی فلجت می‌کند. در حالیکه از هراس نابودی و زیستن ناروا فلجم نگاهم را مثل هر صبح به شیرکوه می‍اندازم و میبینم که هنوز خشک و خسته هست و به همان رنگ آبی سرد و تابستانی.\n  امسال حتی دعای بارن و برف هم برایم دشوار شده و احساس می‌کنم وقتی اینطور با بیرحمی خنجر را در سینه مادرمان فروبرده‌ایم و همه اندوخته‌اش را به باد داده‌ایم،‌ چرا چرا باز باران بیاید؟\n آسمان مثل ما بی‌ملاحظه نیست و خیال می‌کنم تدبیر کرده که چندی باران نیاید و باد نوزد؛ بلکه اساسی میان هنرهایمان احاطه شویم و از آنچه فراهم کرده‌ایم تا اعماق ششهایمان مستفیض شویم؛ بلکه آرام بگیریم؛‌ بلکه بنشینیم؛‌بلکه هیچ کاری نکنیم و به دست و دلهایی که می‌دانند و می‌توانند مجالی بدهیم که چاره‌ای کنند.\nاحساس میکنم این خشکسالی هولناک و این تن‌لرزه‌های پشت سرهم،‌ نه شعله‌های انتقام که ناله‌های بی‌رمق، پرمهر و مادرانه طبیعت است که:\n\nبچه‌های من! رحم کنید!... به خودتان رحم کنید. \n***\nحرفهای محقق داماد را در جستجوی عکس شیرکوه پیدا کردم و خیلی به دلم و فکرم نشست. کجا بودی تا حالا مرد حسابی؟ \n\n\n\n\n\n\n\n\n\n", "post_url_3": "http://gahyman.blog.ir/1396/09/20/%D8%B3%D9%81%D8%B1%D9%86%D8%A7%D9%85%D9%87-%D8%AE%D8%B1%D9%85-%D8%A2%D8%A8%D8%A7%D8%AF", "post_title_3": "سفرنامه خرّم‌آباد", "post_content_3": "شاهین کلانتری! تو بلدی سندروم \"عاشق نوشتن بودن\" و شادی و سلامتی بدنت به آن ربط داشتن و در عین حال ننوشتن چه درمانی دارد؟\nعجالتا شرحیی از سفر تابستانم را از یادداشتهایم کشیدم بیرون! اما باید درمان شوم.\n@@@\n\nعاشق سفر هستم اما سفر با ماشین را زیاد\nدوست ندارم. رؤیایم مسافرت با دوچرخه هست \nبا جمعی شاد! سفری بدون عجله، بدون هراس\nاز توقف در مسیر، بدون هله هوله‌خوری‌های \nهیستیریک (در جستجوی کمی حال خوش) و بدون\nچای‌های بدبوی فلاسک!\n\nبه هرحال که الآن توی ماشین نشسته‌ام و\nراهی خرم‌آبادم و صدای چاووشی یکریز و \nاعصاب‌خردکن در گوشم زنگ می‌زند: خرابم مث\nخرمشهر...ولی تو خرم‌آبادی!\nاگر لیست نخواستنی‌هایم هنوز کافی نیست این\nغر را هم بزنم که: کتاب \"الف\" را برداشته‌ام برای توی راه و حسابی کفریم\nکرده‌است. باز هم همان قضایا: جستجوی رؤیاها و نشانه‌ها و جادو و...عرفان و بالای\nهجده و...!\n با\nخودم می‌گویم: این بابا چطور روش میشه یه مدل ماجرا را هی در داستانهایش تکرار\nکنه؟! و به خودم جواب می‌دهم که تا اسکولهایی مثل تو خریدار هستند چرا نکند؟ J\nآنقدر به فلشک آبی جی‌پی‌اس ملتمسانه نگاه\nمی‌کنم که بالاخره بعد از 9 ساعت سواد مقصد نمایان می‌شود.\nخرّم آباد یکجور صمیمی و مهربانی ما را\nدربرمی‌گیرد. خیابان‌های کوچک و کم عرض و درختان عظیمی که نه یکی دو جای خاص بلکه\nخیلی جاها طاق ساخته‌اند روی آن، عشق محصوریت را در اعماق روح یزدیم بیدار کرده‌است.\nهنوز سرگردان مقصدیم اما راه با ضربه محسوس\nو قاطعی پایان یافته‌است.\nشک ندارم رسیده‌ایم. آرام شده‌ام.\n***\nدر عصر جی‌پی‌اس شاگرد شوفر بودن هم به\nمعنای محدودیت در تماشای مسیر است حتی شاید بیشتر از شوفر بودن! با اینکه خیلی\nبهمان کمک کرد اما زیاد دوستش ندارم، دست کم در داخل شهر. دوست دارم گل به گل مسیر\nبایستیم و از محلی‌ها سؤال کنیم. اینقدر مصمم و خستگی‌ناپذیر و پروانه‌ای دور بیان\nاین عقیده‌ام بال بال می‌زنم که همسرم قبول می‌کند. موفقیتش را در هوا می‌قاپم و\nهنوز ترمزنزده می‌پرم پایین.\n\n\nبه طرف مغازه کوچک کنار خیابان راه می‌افتم\nتا بپرسم رستوران \"چی‌گل\" کجاست؟ مغازه داغون و کثیفی است و از بس گیج و\nخسته‌ام تا پایم به داخلش نرسیده متوجه نمی‌شوم که کبابی است؛ منصرف می‌شوم؛ به\nنظرم پرسیدن آدرس رستوران از یک کبابی، کار ضایعی است؛ اما دیگر دیر شده جلو می‌آید\nو سؤالم را که می‌پرسم با صمیمیت و وضوح و با استفاده کامل از زبان بدن، آدرس را\nمی‌گوید، یکی دو دور هم مرور می‌کند و تا شیرفهم‌شدنم را باور نکرده کوتاه نمی‌آید. ", "post_url_4": "http://gahyman.blog.ir/1396/09/13/%DA%A9%D8%A7%D9%85%D9%86%D8%AA-%D9%85%D8%A7%D8%B1%DA%A9%D8%AA%DB%8C%D9%86%DA%AF", "post_title_4": "کامنت مارکتینگ!", "post_content_4": "\n\nچقدر این کامنت دخترک در متمم را دوست داشتم.\n***\n\nیک عالمه مطلب نوشته و نانوشته در سرم وول میخورد و نمیدانم چرا بخشی از وقتهای بر بادرفته را به برکت نوشتنشان در وبلاگ شکار نمیکنم! \n", "post_url_5": "http://gahyman.blog.ir/1396/09/10/%D8%B1%D9%88%D8%A7%DB%8C%D8%AA%DB%8C-%D9%85%D9%88%D8%B2%D9%88%D9%86-%D8%A7%D8%B2-%D9%87%D9%85%D8%A7%DB%8C%D8%B4-96-9-9-%D8%AF%D8%A7%D9%86%D8%B4%DA%A9%D8%AF%D9%87-%D9%85%D8%B9%D9%85%D8%A7%D8%B1%DB%8C-%DB%8C%D8%B2%D8%AF", "post_title_5": "روایتی موزون از همایش 96/9/9 دانشکده معماری یزد", "post_content_5": "\nتو یک\nموج نیستی، تو یک تکّه از اقیانوسی!\nهر بار\nکه همایش فارغ‌التحصیلان دانشکده برگزار می‌شود این عبارت زیبای \"موری\"\nدر ذهنم طنین می‌اندازد و در عرض چند ساعت انگار روحم وسعت می‌یابد که حس می‌کنم به\nقبیلۀ بزرگی تعلق دارم. \nدلم می‌خواهد\nیک جایی که شنیده‌شود و بماند رسماً اعلام کنم که همایش 9/9/96 به نسبت برنامه‌های\nمشابه قبلی خیلی قدکشیده‌بود. \nپا که به\nدانشکده نهادم احساس کردم بسیار عزیزم! دستهای زنده و جوانی دقیقه‌های باکیفیتی را\nصرف کرده‌بودند تا من کرامت خودم را حس کنم و تعلّقم به این قبیله را جشن بگیرم. \nچقدر\nفضای شب شعر خوب و منسجم و گرم بود، هرچند آشفته‌تر از آن بودم که طاقت نشستن\nداشته‌باشم! چقدر فضاسازیها هنرمندانه و شکیل و دلنشین شده‌بود!\nچقدر مکان\nاختتامیه درست و بقاعده بود! \nچقدر صدا\nخوب به صدا می‌رسید!\nچقدر\nفلفل آش به اندازه بود! \n\n\nو چقدر\nصدای علی ساکت قدرتمندتر و پرنفوذتر جان را می‌شکافت!\n\n\n\n\n\n\n\n\n***\n\n\nهرچند با\nرفیق قدیمم، ندیم ماهپارۀ کوچکمان سارای سه‌ساله بودیم و چنان در همۀ عکسهای ثبت‌شده\nغایبیم که مطمئن نیستیم آیا از 9/9 در خواب عبور کرده‌ایم یا بیداری!\nرفیقم که\nمهربانیش را جمع کرد و رفت، خماری بامدادن تازه شروع شد. افتاب که زد و شعرم را که\nنوشتم توانستم چند ساعتی بخوابم:\nاز هر\nطرف بازگشتند\nیاران بر\nباد رفته\nبا تیشۀ\nیاد شیرین\n\nتا فرق\nفرهاد رفته\n\nیاران با\nباد رفته\nیاران\nبرگشته با آب\nتصویرشان\nدر دل حوض\n\nهمسایه\nبا برگ و مهتاب\n\nای خانه ما را نشاندیبر سفرۀ\nلطف دیدار\nبا آش\nداغ محبّت\nبا جامی\nاز شوق سرشار\n \nاز آسمان\nآذرماه \nبر ما\nشراب می‌بارید\nبرگ\nطلایی رقصان\n بر سطح آب می‌بارید\n \n\"من\"\nبی‌قرار و پریشان\nبا\n\"ما\" به دادش رسیدی!\nدستان\n\"من\" را گرفتی\nتا پا به\nپایش دویدی\n \nپاهای\nکودک دیروز\nتا عمق آیینه\nدرگیر\nدستان\nکودک امروز\nاز بازی\nبرگها سیر\n \nما را به\nآن هفت درگاه\nلطف تو\nمتصل ‌کرده\nبا هفت\nچشم شهرآشوب\nیغمای\nدین و دل کرده!\n \nتا عاشقی\nرسم دنیاست\nکانون\nمیعاد باشی!\nتا زندگی\nبرقرار است\n\nای خانه آباد باشی\n\n"}