{"type": "blog", "blog_name": "نهضت مطالعه", "blog_url": "http://shbeheshti.blog.ir/", "post_url_1": "http://shbeheshti.blog.ir/1396/09/30/P44", "post_title_1": "نیاز انسان به نبی بسیار بیشتر از نیاز به ...", "post_content_1": "ابو علی سینا :\nنیاز به این انسان (نبی و بیان کنننده ی شریعت الهی و ایدئولوژی انسانی) در بقای نوع انسان و در رسیدن انسان به کمال وجودی انسانی اش ، بسی بیشتر است از نیاز به رویانیدن مو بر ابروان و مقعر ساختن کف دو پا و منافعی دیگر از این قبیل که صرفا نافع در بقای نوع انسان اند بدون آنکه ضرورت بقای نوع ایجاب کند.\n\nمقدمه ای بر جهان بینی اسلامی/ج1(انسان و ایمان)/ص55\nبه نقل از نجات/نوشته بو علی سینا", "post_url_2": "http://shbeheshti.blog.ir/1396/09/16/p43", "post_title_2": "بحث سر این نیست که دین داری یا نه ، بگو چه دینی رو پذیرفته ای !...", "post_content_2": "ویلیام جیمز می گوید:\n\nهر قدر انگیزه و محرک میلهای ما از این عالم سرچشمه گرفته باشد ، غالب میلها و آرزوهای ما از عالم ماورای طبیعت سرچشمه گرفته ، چرا که غالب آنها با حسابهای مادی جور در نمی آید.\n\n \nاین میلها چون وجود دارد باید پرورش یابد و اگر درست پرورش نیابد و مورد بهره برداری صحیح واقع نشود در یک مسیر انحرافی واقع می شود و زیانهای غیر قابل تصوری به بار می آورد ، همچنان که بت پرستی ها ، انسان پرستی ها ، طبیعت پرستی ها و هزاران پرسشهای دیگر معلول همین جریان است. اریک فروم می گوید:\n\nهیچ کس نیست که نسبت به دینی نیازمند نباشد و حدودی برای جهت یابی و موضوعی برای دلبستگی خویش نخواهد. او خود ممکن است از مجموعه ی معتقداتش به عنوان دین ، ممتاز از عقاید غیر دینی آگاه نباشد و ممکن است برعکس فکر کند که هیچ دینی ندارد و معنای دلبستگی خود را به غایاتی ظاهرا غیر دینی مانند قدرت و پول یا کامیابی ، فقط نشانه علاقه به امور عملی و موافق مصلحت بداند. مسئله بر سر این نیست که انسان دین دارد یا ندارد ، بلکه این است که کدام «دین» را دارد.\n\n \nمقصود این روانشناس این است که انسان ، بدون تقدیس و بدون پرستش نمی تواند زندگی کند؛ فرضا خدای یگانه را نشناسد و نپرستد ، چیزی دیگر را به عنوان حقیقت برتر خواهد ساخت و او را موضوع ایمان و پرستش خود قرار خواهد داد.\nپس چون ضرورت دارد بشر ایده و آرمان و ایمانی داشته باشد و از طرفی ایمان مذهبی تنها ایمانی است که قادر است بشر را زیر نفوذ واقعی خود قرار  دهد و از طرف دیگر انسان به حکم سرشت خویش در جستجوی چیزی است که آن را تقدیس و پرستش کند ، تنها راه این است که ایمان مذهبی را تقویت کنیم.\nقرآن کریم اولین کتابی است که اولا درکمال صراحت ، ایمان مذهبی را هماهنگ با دستگاه آفرینش خوانده است:\n\nأَفَغَیْرَ دِینِ اللَّهِ یَبْغُونَ وَلَهُ أَسْلَمَ مَن فِی السَّمَاوَاتِ وَالْأَرْضِ1\nآیا آنها غیر از آیین خدا می‌طلبند؟! (آیین او همین اسلام است؛) و تمام کسانی که در آسمانها و زمین هستند\n\n \nو ثانیا ایمان مذهبی را جزء سرشت انسانها معرفی کرده است:\n\nفَأَقِمْ وَجْهَکَ لِلدِّینِ حَنِیفًا فِطْرَتَ اللَّهِ الَّتِی فَطَرَ النَّاسَ عَلَیْهَا2\nپس روی خود را متوجّه آیین خالص پروردگار کن! این فطرتی است که خداوند، انسانها را بر آن آفریده\n\n \n1.آل عمران/83\n2.روم/30\n \nمقدمه ای بر جهان بینی اسلامی/ج1(انسان و ایمان)/صص36-38", "post_url_3": "http://shbeheshti.blog.ir/1396/07/16/p42", "post_title_3": "تفاوت کار علم با کار انبیا", "post_content_3": "علم کار انبیا را نمی کند؛اکنون مطالب را با بیانی رسا و فشرده از قول مرحوم شهید طهری بیان می کنیم:\nعلم در طبیعت تصرّف می کند و انبیا در انسان.\nعلم به ما ابزار می دهد ، انبیا به ما هدف می دهند.\nعلم به ما سرعت می دهد ، انبیا به ما جهت می دهد.\nعلم می گوید چه هست ، انبیا می گویند چه باید کرد.\nعلم تنها انقلاب بیرونی را طراحی می کند ، انبیا انقلاب از درون را.\nعلم گسترش می دهد ، انبیا بالا می برند.\nشناخت ها و فکرها با هم تضاد دارند ولی انبیا همه در یک جهت هستند.\nعلم گاهی از خیال سر در می آورد ، یعنی انسان خیال می کند فهمیده ، بعد معلوم می شود که اصلا نفهمیده است ولی در وحی خیال راه ندارد.\nدر عصر کنونی ، روز به روز دامنه علم گسترش می یابد ولی هرگز از آمار جنایت کم نشده است.\nآری ، علم لازم است همراه عمل باشد تا ارزشمند گردد ، چه علم دین و چه سایر علوم. علم به تنهایی مشکلی را حل نمی کند. شاید عالمی نویسنده ی کتاب اخلاقی هم باشد ، ولی وقتی عملی ندارد علم او ارزشی ندارد.\n\nبنابراین ، علم انسان را نجات نخواهد داد و انسان ناچار است دستش را در دست انبیا بگذارد.\n\nاصول عقائد اسلامی/محسن قرائتی/جلد 3(نبوت)/ص 28و29", "post_url_4": "http://shbeheshti.blog.ir/1396/06/18/%D8%B4%D8%B1%D8%AD-%D8%AD%D8%A7%D9%84-%D9%85%D9%84%D8%A7%D9%85%D9%87%D8%B1%D8%B9%D9%84%DB%8C-%D8%AA%D8%A8%D8%B1%DB%8C%D8%B2%DB%8C-%D8%AE%D9%88%DB%8C%DB%8C-%D9%87%D8%A7-%D8%B9%D9%84%DB%8C-%D8%A8%D8%B4%D8%B1-%DA%A9%DB%8C%D9%81-%D8%A8%D8%B4%D8%B1", "post_title_4": "شرح حال ملامهرعلی تبریزی خویی|ها علیٌ بشرٌ کیفَ بشر", "post_content_4": "عید غدیر ، بزرگترین و مبارک ترین عید مسلمونای جهان مبارک\nبه مناسبت این عید یه شعر معرکه رو بهتون تقدیم میکنم\n\nحاضران به غایبان برسانند ...\n\nمتن شعر\nها علىٌّ بشر کیف بشر\nربه فیه تجلى و ظهر\nعلة الکون و لولاه لما\nکانللعالم عین و اثر\nو له ابدع ما تعقله\nمن عقول و نفوس و صور\nفلک فى فلک فیه نجوم\nصدف فى صدف فیه درر\nما رمى رمیة الا و کفى\nما غزا غزوة الا و ظفر\nاغمد السیف متى قابله\nکل من جرد سیف و شهر\nاسد الله اذا صال و صاح\nابو الایتام اذا جاد و بر\nحبه مبدء خلد و نعم\nبغضه منشاء نار و سقر\nلیس من اذنب یوما بامام\nکیف من اشرک دهرا و کفر؟\nکل من مات و لم یعرفه\nموته موت حمار و بقر\nخصمه ابغضه الله و لو\nحمد الله و اثنى و شکر\nمن له صاحبة کالزهراء\nاو سلیل کشبیر و شبر\nعنه دیوان علوم و حکم\nفیه طومار عظات و عبر\nبو تراب و کنوز العالم\nعنده نحو سفال و مدر\nو هو النور و اما الشرکاء\nکظلام و دخان و شرر\nایها الخصم تذکر سندا\nمتنه صح بنص و خبر\nاذ اتى احمد فى خم غدیر\nبعلى و على الرحل نبر\nقال من کنت انا مولاه\nفعلى له مولا و مفر\nقبل تعیین وصى و وزیر\nهل ترى فات نبى و هجر؟\nمن اتى فیه نصوص بخصوص\n    هل باجماع عوام ینکر؟\nآیة الله و هل یجحد من\nخصه الله بآى و سور؟\nوده اوجب ما فى القران\nاوجب الله علینا و امر\nمدعى حب على و عِداه\nمثلُ من انکر حقاً و اقرّ\n\nشعر از ملامهرعلی تبریزی خویی با تلخیص\nترجمه و معنى ابیات: \nادامه مطلب", "post_url_5": "http://shbeheshti.blog.ir/1396/05/28/P20", "post_title_5": "برندگان مسابقه کتابخوانی", "post_content_5": "سلام\nقبل از هرچیز از تاخیر یک هفته ای معذرت می‌خوام\nدرواقع الآن تو سفرم برا همین نتونستم به موقع اطلاع رسانی کنم\nالآن توی راه مشهدم و جوایز رو هم از مشهد می‌فرستم\nمی خواستم هست تا جایزه باشه ولی نشد. خوب شرمنده!\nهمونطور که گفته بودم چهل نفر تو مسابقه شرکت کرده بودن که همگی هم پاسخهاشون درست بود و قراره به چهار نفر جایزه برسه\nبعد قرعه کشی اسمهای زیر در اومدن:\n۱.خانم معصومه حدادیان\n۲. آقای محمد صدرا عسکری\n۳.خانم زهرا محمودی\n۴.خانم زهره زرعی کار\nبرای اینکه راحت تر باشین دو تا انتخاب می تونین بکنین\n۱.یه کتاب خیلی خوب با پست براتون ارسال میشه\n۲.یه کارت هدیه خرید از فروشگاه شهر کتاب آنلاین براتون تهیه میشه\nلطفاً افرادی که اسمشون تو قرعه کشی در اومده گزینه مورد نظرشونو به شماره ۵۰۰۰۱۲۷۰۰۸۲۸۶ ارسال کنن تا هرچه سریعتر جایزه به دستشون برسه\nبازم خیلی ممنون که توی مسابقه شرکت کردین و به برندگان مسابقه هم تبریک میگم.\nموفق باشین", "post_full_content_5": "\nبرندگان مسابقه کتابخوانی\nسلام\nقبل از هرچیز از تاخیر یک هفته ای معذرت می‌خوام\nدرواقع الآن تو سفرم برا همین نتونستم به موقع اطلاع رسانی کنم\nالآن توی راه مشهدم و جوایز رو هم از مشهد می‌فرستم\nمی خواستم هست تا جایزه باشه ولی نشد. خوب شرمنده!\nهمونطور که گفته بودم چهل نفر تو مسابقه شرکت کرده بودن که همگی هم پاسخهاشون درست بود و قراره به چهار نفر جایزه برسه\nبعد قرعه کشی اسمهای زیر در اومدن:\n۱.خانم معصومه حدادیان\n۲. آقای محمد صدرا عسکری\n۳.خانم زهرا محمودی\n۴.خانم زهره زرعی کار\nبرای اینکه راحت تر باشین دو تا انتخاب می تونین بکنین\n۱.یه کتاب خیلی خوب با پست براتون ارسال میشه\n۲.یه کارت هدیه خرید از فروشگاه شهر کتاب آنلاین براتون تهیه میشه\nلطفاً افرادی که اسمشون تو قرعه کشی در اومده گزینه مورد نظرشونو به شماره ۵۰۰۰۱۲۷۰۰۸۲۸۶ ارسال کنن تا هرچه سریعتر جایزه به دستشون برسه\nبازم خیلی ممنون که توی مسابقه شرکت کردین و به برندگان مسابقه هم تبریک میگم.\nموفق باشین\n\n\nامام خامنه ای\nامام رئوف\nامام رضا\nمسابقه کتابخوانی\nنهضت مطالعه\nکتاب\n\n\n\n\n۹۶/۰۵/۲۸\n\n\n\n\n۰\n\n\n\n\n\n۱\n\n\n\n\n\nس.منتظر\n\n\n\n\n\n\n\n", "post_full_content_4": "\n\nشنبه, ۱۸ شهریور ۱۳۹۶، ۰۲:۴۴ ب.ظ\nس.منتظر\n\n\nشرح حال ملامهرعلی تبریزی خویی|ها علیٌ بشرٌ کیفَ بشر\nعید غدیر ، بزرگترین و مبارک ترین عید مسلمونای جهان مبارک\nبه مناسبت این عید یه شعر معرکه رو بهتون تقدیم میکنم\n\nحاضران به غایبان برسانند ...\n\nمتن شعر\nها علىٌّ بشر کیف بشر\nربه فیه تجلى و ظهر\nعلة الکون و لولاه لما\nکانللعالم عین و اثر\nو له ابدع ما تعقله\nمن عقول و نفوس و صور\nفلک فى فلک فیه نجوم\nصدف فى صدف فیه درر\nما رمى رمیة الا و کفى\nما غزا غزوة الا و ظفر\nاغمد السیف متى قابله\nکل من جرد سیف و شهر\nاسد الله اذا صال و صاح\nابو الایتام اذا جاد و بر\nحبه مبدء خلد و نعم\nبغضه منشاء نار و سقر\nلیس من اذنب یوما بامام\nکیف من اشرک دهرا و کفر؟\nکل من مات و لم یعرفه\nموته موت حمار و بقر\nخصمه ابغضه الله و لو\nحمد الله و اثنى و شکر\nمن له صاحبة کالزهراء\nاو سلیل کشبیر و شبر\nعنه دیوان علوم و حکم\nفیه طومار عظات و عبر\nبو تراب و کنوز العالم\nعنده نحو سفال و مدر\nو هو النور و اما الشرکاء\nکظلام و دخان و شرر\nایها الخصم تذکر سندا\nمتنه صح بنص و خبر\nاذ اتى احمد فى خم غدیر\nبعلى و على الرحل نبر\nقال من کنت انا مولاه\nفعلى له مولا و مفر\nقبل تعیین وصى و وزیر\nهل ترى فات نبى و هجر؟\nمن اتى فیه نصوص بخصوص\n    هل باجماع عوام ینکر؟\nآیة الله و هل یجحد من\nخصه الله بآى و سور؟\nوده اوجب ما فى القران\nاوجب الله علینا و امر\nمدعى حب على و عِداه\nمثلُ من انکر حقاً و اقرّ\n\nشعر از ملامهرعلی تبریزی خویی با تلخیص\nترجمه و معنى ابیات: \nبدان که على بشر است،اما چگونه بشرى است؟بشرى است که آثار قدرت پروردگارش در وجود او آشکار و نمایان شده است.\nآن حضرت علت غائى آفرینش است که اگر او نبود براى عالم واقعیت و اثرى نبود(خداوند بخاطر او عالم را بوجود آورده است)(اشاره به حدیث لولاک)\nو آنچه را که تو از عالم عقول و نفوس و صور(عوالم سه گانه خلقت که در طول هم قرار گرفته و عبارتند از عالم عقل و مثال و ماده) تعقل و اندیشه کنى براى وجود او ابداع شده ‏اند.\nفلکى است در داخل فلکى و داراى ستارگان است و صدفى است در داخل صدفى و داراى گوهرهاى درخشانى است(آن حضرت محاط در اوصاف پیغمبر اکرم است و ائمه دیگر هم از وجود او پدید آمده‏اند)\nتیرى نینداخت جز اینکه آن تیر براى هلاک دشمن کافى شد و بجنگى وارد نشد جز اینکه از آن پیروز در آمد.\nتمام شمشیر کشان موقع مقابله با او(براى اینکه عرض اندام نکنند از ترس وى) شمشیر خود را غلاف میکردند.\nموقعی که حمله میکرد و صیحه میزد شیر خدا بود و در موقع بخشش و احسان پدر یتیمان بود.\nمحبت و دوستى آن حضرت سر چشمه بهشت و نعمتهاى بهشت است و دشمنى او منشاء آتش دوزخ و جهنم است.\nکسى که یک روز هم مرتکب گناه شود شایسته امامت نیست پس چگونه شایسته آن مقام باشد کسى که یک عمر در شرک و کفر بوده است(امام باید معصوم و منتخب از جانب خدا باشد).\nهر کسى که مُرد و او را نشناخت مرگ او مانند مرگ خر و گاو است(مانند زمان جاهلیت مرده و این سخن اشاره است ‏بحدیث من مات و لم یعرف امام زمانه)\nدشمن آن حضرت مبغوض خدا است اگر چه خدا را ستایش کند و ثنا گوید و سپاسگزار باشد.\nجز على کیست که زوجه‏ اى چون زهرا علیها السلام یا فرزندانى مانند حسین علیهما السلام داشته باشد؟\nدیوان علوم و حکمتها از آن حضرت است و طومار موعظه‏ ها و پندها در نزد اوست.\nآنجناب خاک نشین بود و(اعتنائى بدنیا نداشت ‏بطوریکه) گنجهاى عالم(شمش‏هاى طلا) در نزد او بمنزله سفال و کلوخ بود.\nو او نور خالص است و اما شرکاى خلافت او مانند ظلمت و دود و جرگه ها آتش میباشند.\nای که مخالف امامت او هستى بیاد آر سند آن روایتى را(در غدیر خم) که متن آن بنابر روایات و اخبار شما هم صحیح است.\nموقعیکه در غدیر خم پیغمبر صلى الله علیه و آله على را آورد بر جهاز شتران(عوض منبر) بالا رفت.\nو فرمود من بر هر کس از نفس او اولى بتصرف هستم این على بر او اولى بتصرف و پناهگاه است.\nهیچ پیغمبرى را دیده ‏اى که پیش از تعیین وصى و جانشین وفات یابد و یا هجرت کند؟\nکسى که در شان او متنها و روایات مخصوصى آمده باشد آیا میتوان با اجماع مشتى عوام الناس منکر او شد؟\nعلى علیه السلام آیت عظماى خدا است آیا انکار کرده میشود کسى که خداوند براى او آیه ‏ها و سوره‏ هائى اختصاص داده است؟\nدوستى آن حضرت واجب‏ترین امرى است که در قرآن آمده و خداوند او را بما واجب فرموده است.\nکسی که ادعاى دوستى آن حضرت و مخالفین او را دارد مانند کسى است که حقى را انکار کند و هم بدان اقرار نماید.\n\nشرح حال  ملامهرعلی تبریزی خویی\nسال تولد او بدرستی معلوم نیست ولی از تصریح فرهادمیرزا (ص 70) به اینکه در 1262 به سن هشتادسالگی از دنیا رفته ، پیداست که سال تولد او حدود 1182 بوده است . در زادگاه او نیز به سبب اشتهارش به زنوزی و خویی اختلاف هست که او را متولد  و پرورش یافته در خوی دانسته است ( ریاحی ص، 9،14؛ صدرایی خویی225  )\nملامهرعلی تحصیلات ابتدایی را در خوی به انجام رسانید، سپس برای ادامه تحصیل به عراق و خراسان و اصفهان سفر کرد و بسیاری از علوم را فراگرفت . او به نجوم علاقه ای وافر داشت و خطاطی هم می کرد. در اواخر عمر به تبریز رفت و بدین سبب به ادیب تبریزی نیز شهرت یافت (مدرس تبریزی ، ج 4، ص 311، به نقل از بحرالعلوم ِ میرزاحسن زنوزی تذکره نگار معاصر ملامهرعلی خویی ؛ قاضی طباطبائی ، ص 27؛ ریاحی ؛ فرهادمیرزا قاجار، همانجاها). وی مدتی نیز در مرند ساکن بود و تأسیس مدرسه ای را در آن شهر به او نسبت می دهند (صدرایی خویی ، ص 15). نادرمیرزا قاجار (متوفی 1303) در گزارش تحصیل خود در صرف و نحو و لغت نزد ملامهرعلی از او با عنوان «دبیری کهنه ادیب … با قدی خمیده » یاد کرده است (ص 382ـ 383). زنوزی نیز او را با اوصافی چون حکیم ، منجم ، عالم و عارف وصف کرده است (مدرس تبریزی ، همانجا).معیشت ملامهرعلی با پریشانی و عسرت توأم بود (رجوع کنید به فرهادمیرزا قاجار، همانجا). چون از وی رفتار خلاف عرف سر می زد، بعضی او را به ملامتیگری منسوب داشته اند. جمعی دیگر نیز از او کشف و کرامت نقل کرده اند (قاضی طباطبائی ، ص 28ـ 29). ملامهرعلی  که به علت فقر و مسکنت ، به رغم میل خود، بیشتر عمرش را در تجرد گذراند ــ در اواخر عمر ازدواج کرد و پسری به نام فضلعلی از خود بجا گذاشت که خاندان فضلی در تبریز از اعقاب او هستند (ریاحی ، ص 226؛ فرهادمیرزا قاجار، ص 82؛ قاضی طباطبائی ، ص 30). وی در 1262 در تبریز از دنیا رفت (فرهادمیرزا قاجار، ص 70؛ریاحی ، ص 255).\nعمده شهرت ملامهرعلی فدوی خویی :\nبه سبب قصیده مدحیّه یا غدیریّه اوست ، با مطلع : ها علیٌّ بشرٌ کیف بشر؟/ ربُّهُ فیه تجلّی و ظهر (فرهادمیرزا قاجار، همانجا؛ برای روایت رؤیای ملامهرعلی پس از انشای این قصیده و به خواب دیدن پیامبر و علی علیهماالسلام رجوع کنید به تبریزی خیابانی ، ص 128). مقبولیت و رواج عام بیت بدیع و زیبای فوق که بسی مشهورتر از شاعر آن است باعث شده تا بعضی تذکره نویسان گمان برند که ملامهرعلی این بیت معروف را تضمین کرده و مطلع قصیده خود قرار داده است . قصیده مزبور بین سالهای 1216ـ1240 سرود شده و ابیات آن نیز به اختلاف بین بیست تا چهل بیت با تقدم و تأخر بسیار گزارش شده است (صدرایی خویی ، ص 28ـ 29). فرهادمیرزا در زنبیل ، ضمن نقل اشعار و شرح حال جامعی از فدوی (ص 70ـ 88) که معاصر او بوده ، قصیده مزبور را در بیست ونه بیت نقل کرده است (ص 70 ـ72). ترجمه فارسی منظومی نیز از این قصیده ، با همان وزن و قافیه ، از میرزامحمدرضا بصیرت شیرازی در دست است که در آن چهل بیت نقل و ترجمه شده است (صدرایی خویی ، ص 31ـ 36). قصیده غدیریّه از زمان سروده شدن موردتوجه و اقبال فضلا و شعرا و مخصوصاً اهل منبر واقع شد، به طوری که گذشته از ترجمه منظوم یاد شده ، چهار تخمیس و یک تضمین از آن سروده شد (برای تفصیل در این باره رجوع کنید به همان ، ص 38ـ61).\nملامهرعلی به سه زبان ترکی ، فارسی و عربی شعر می سرود.\nتخلص او در فارسی و ترکی «فدوی » بود (فرهادمیرزا قاجار، ص 70؛ قس هدایت ، ج 2، بخش 2، ص 951، که تخلص او را با نامش خلط کرده و «مهری » ضبط کرده است ). همچنین وی قصیده لطیف و کوتاهی در هجده بیت به فارسی و درمنقبت پیامبر اکرم صلی اللّه علیه وآله وسلم با این مطلع دارد: «لا» استعاره ای زجلال محمد است / «الاّ» کنایه ای ز جمال محمد است (فرهادمیرزا قاجار، ص 73ـ74). گذشته از این دو قصیده ، اشعار فارسی و عربی وی از استحکام و بلاغت چندانی برخوردار نیست . بویژه اشعار عربی او دارای سکته های ناخوش و اغلاط ادبی است (در باره شعر فارسی و عربی خویی رجوع کنید به قاضی طباطبائی ، ص 30ـ31). در عوض اشعار ترکی او را به سبب احتوای بر معانی لطیف عاشقانه و نیز بیان موضوعات حکْمی و فلسفی عالی شمرده اند (همان ، ص 31). وی قصاید و مراسلاتی به عربی در مدح میرزا عیسی و پسرش میرزاابوالقاسم قائم مقام فراهانی دارد که در آنها مداحی را شعار خود کرده و برای طلب وظیفه و وجه معاش شرحی از وضع نابسامان و فقر و تجرد خود آورده است . زبان وی در این قطعات تند، هجوآمیز و رکیک است (فرهادمیرزا قاجار، ص 75ـ 78، 85 ـ 87). ملامهرعلی زمانی نیز به سبب شعری دوپهلو و طنزآمیز که برای میرزاابوالقاسم شیخ الاسلام تبریزی (متوفی 1279) گفته بود، مورد بی مهری او واقع شد (قاضی طباطبائی ، ص 28). وی قصیده ای تاریخی نیز در مدح حسینقلی خان دُنبلی ، حاکم وقت خوی ، در 92 بیت سروده که در آن از بی وفایی دنیا شکایت کرده است (برای قصیده مزبور رجوع کنید به ریاحی ، ص 572 ـ 575). از ملامهرعلی دیوانی بجا نمانده و تنها اشعاری پراکنده به فارسی و عربی و ترکی و مادّه تاریخهایی به عربی در تذکره ها از او نقل شده است (برای اشعار رجوع کنید به فرهادمیرزا قاجار، ص 70ـ 88؛ ریاحی، ص 225ـ227؛ صدرایی خویی، ص 19ـ 25؛ قس آقابزرگ طهرانی ، ج 9، قسم 3، ص 816 ، 1136، که با اشتباه و تکرار از دیوان فدوی زنوزی خویی و دیوان مهر خویی نام برده است ؛ برای مادّه تاریخهای خویی رجوع کنید به نخجوانی ، ص 30، 313).\nمنابع :\n\n1) آقابزرگ طهرانی ؛ علی تبریزی خیابانی ، کتاب علماء معاصرین ، چاپ سنگی تهران 1366\n2) محمدامین ریاحی ، تاریخ خوی ، تهران 1372ش\n3) علی صدرایی خویی ، ولایت نامه «غدیریّه » ، قم 1376ش\n4) فرهادمیرزا قاجار، زنبیل ، چاپ محمد رمضانی ، تهران 1367 ش\n5) حسن قاضی طباطبائی ، «ملامهرعلی تبریزی »، نشریه دانشکده ادبیات تبریز ، سال 1، ش 5 (مرداد 1327)\n6) مدرس تبریزی ؛ نادرمیرزا قاجار، تاریخ و جغرافی دارالسلطنه تبریز چاپ غلامرضا طباطبائی مجد، تبریز 1373 ش\n7) حسین نخجوانی ، مواد التواریخ ، تهران 1343ش\n8) رضاقلی بن محمدهادی هدایت ، مجمع الفصحا ، چاپ مظاهر مصفا، تهران 1336ـ 1340 ش .\n\n برگرفته از سایت زبان و ادبیات عربی دانشگاه حکیم سبزواری\n\nپ.ن: خوش نویسی از احمد سلطانیان\n\n\nGhadir\nImam Ali\nابلاغ غدیر\nامام علی\nحاضران به غایبان برسانند\nعید غدیر\nمن غدیری ام\nها علی بشر کیف بشر\nولایت\nپیامبر اکرم\n\n\n\n\n۹۶/۰۶/۱۸\n\n\n\n\n۱\n\n\n\n\n\n۰\n\n\n\n\n\nس.منتظر\n\n\n\n\n\n\n\n", "post_full_content_3": "\nتفاوت کار علم با کار انبیا\nعلم کار انبیا را نمی کند؛اکنون مطالب را با بیانی رسا و فشرده از قول مرحوم شهید طهری بیان می کنیم:\nعلم در طبیعت تصرّف می کند و انبیا در انسان.\nعلم به ما ابزار می دهد ، انبیا به ما هدف می دهند.\nعلم به ما سرعت می دهد ، انبیا به ما جهت می دهد.\nعلم می گوید چه هست ، انبیا می گویند چه باید کرد.\nعلم تنها انقلاب بیرونی را طراحی می کند ، انبیا انقلاب از درون را.\nعلم گسترش می دهد ، انبیا بالا می برند.\nشناخت ها و فکرها با هم تضاد دارند ولی انبیا همه در یک جهت هستند.\nعلم گاهی از خیال سر در می آورد ، یعنی انسان خیال می کند فهمیده ، بعد معلوم می شود که اصلا نفهمیده است ولی در وحی خیال راه ندارد.\nدر عصر کنونی ، روز به روز دامنه علم گسترش می یابد ولی هرگز از آمار جنایت کم نشده است.\nآری ، علم لازم است همراه عمل باشد تا ارزشمند گردد ، چه علم دین و چه سایر علوم. علم به تنهایی مشکلی را حل نمی کند. شاید عالمی نویسنده ی کتاب اخلاقی هم باشد ، ولی وقتی عملی ندارد علم او ارزشی ندارد.\n\nبنابراین ، علم انسان را نجات نخواهد داد و انسان ناچار است دستش را در دست انبیا بگذارد.\n\nاصول عقائد اسلامی/محسن قرائتی/جلد 3(نبوت)/ص 28و29\n\n\nاصول عقائد اسلامی\nشهید مطهری\nمحسن قرائتی\nنبوت\n\n\n\n\n۹۶/۰۷/۱۶\n\n\n\n\n۰\n\n\n\n\n\n۰\n\n\n\n\n\nآتش به اختیار\n\n\n\n\n\n\n\n", "post_full_content_2": "\nبحث سر این نیست که دین داری یا نه ، بگو چه دینی رو پذیرفته ای !...\nویلیام جیمز می گوید:\n\nهر قدر انگیزه و محرک میلهای ما از این عالم سرچشمه گرفته باشد ، غالب میلها و آرزوهای ما از عالم ماورای طبیعت سرچشمه گرفته ، چرا که غالب آنها با حسابهای مادی جور در نمی آید.\n\n \nاین میلها چون وجود دارد باید پرورش یابد و اگر درست پرورش نیابد و مورد بهره برداری صحیح واقع نشود در یک مسیر انحرافی واقع می شود و زیانهای غیر قابل تصوری به بار می آورد ، همچنان که بت پرستی ها ، انسان پرستی ها ، طبیعت پرستی ها و هزاران پرسشهای دیگر معلول همین جریان است. اریک فروم می گوید:\n\nهیچ کس نیست که نسبت به دینی نیازمند نباشد و حدودی برای جهت یابی و موضوعی برای دلبستگی خویش نخواهد. او خود ممکن است از مجموعه ی معتقداتش به عنوان دین ، ممتاز از عقاید غیر دینی آگاه نباشد و ممکن است برعکس فکر کند که هیچ دینی ندارد و معنای دلبستگی خود را به غایاتی ظاهرا غیر دینی مانند قدرت و پول یا کامیابی ، فقط نشانه علاقه به امور عملی و موافق مصلحت بداند. مسئله بر سر این نیست که انسان دین دارد یا ندارد ، بلکه این است که کدام «دین» را دارد.\n\n \nمقصود این روانشناس این است که انسان ، بدون تقدیس و بدون پرستش نمی تواند زندگی کند؛ فرضا خدای یگانه را نشناسد و نپرستد ، چیزی دیگر را به عنوان حقیقت برتر خواهد ساخت و او را موضوع ایمان و پرستش خود قرار خواهد داد.\nپس چون ضرورت دارد بشر ایده و آرمان و ایمانی داشته باشد و از طرفی ایمان مذهبی تنها ایمانی است که قادر است بشر را زیر نفوذ واقعی خود قرار  دهد و از طرف دیگر انسان به حکم سرشت خویش در جستجوی چیزی است که آن را تقدیس و پرستش کند ، تنها راه این است که ایمان مذهبی را تقویت کنیم.\nقرآن کریم اولین کتابی است که اولا درکمال صراحت ، ایمان مذهبی را هماهنگ با دستگاه آفرینش خوانده است:\n\nأَفَغَیْرَ دِینِ اللَّهِ یَبْغُونَ وَلَهُ أَسْلَمَ مَن فِی السَّمَاوَاتِ وَالْأَرْضِ1\nآیا آنها غیر از آیین خدا می‌طلبند؟! (آیین او همین اسلام است؛) و تمام کسانی که در آسمانها و زمین هستند\n\n \nو ثانیا ایمان مذهبی را جزء سرشت انسانها معرفی کرده است:\n\nفَأَقِمْ وَجْهَکَ لِلدِّینِ حَنِیفًا فِطْرَتَ اللَّهِ الَّتِی فَطَرَ النَّاسَ عَلَیْهَا2\nپس روی خود را متوجّه آیین خالص پروردگار کن! این فطرتی است که خداوند، انسانها را بر آن آفریده\n\n \n1.آل عمران/83\n2.روم/30\n \nمقدمه ای بر جهان بینی اسلامی/ج1(انسان و ایمان)/صص36-38\n\n\nاریک فروم\nانسان و ایمان\nجهان بینی اسلامی\nشهید مطهری\nمقدمه ای بر جهان بینی اسلامی\nویلیام جیمز\n\n\n\n\n۹۶/۰۹/۱۶\n\n\n\n\n۰\n\n\n\n\n\n۰\n\n\n\n\n\nس.منتظر\n\n\n\n\n\n\n\n", "post_full_content_1": "\nنیاز انسان به نبی بسیار بیشتر از نیاز به ...\nابو علی سینا :\nنیاز به این انسان (نبی و بیان کنننده ی شریعت الهی و ایدئولوژی انسانی) در بقای نوع انسان و در رسیدن انسان به کمال وجودی انسانی اش ، بسی بیشتر است از نیاز به رویانیدن مو بر ابروان و مقعر ساختن کف دو پا و منافعی دیگر از این قبیل که صرفا نافع در بقای نوع انسان اند بدون آنکه ضرورت بقای نوع ایجاب کند.\n\nمقدمه ای بر جهان بینی اسلامی/ج1(انسان و ایمان)/ص55\nبه نقل از نجات/نوشته بو علی سینا\n\n\nابو علی سینا\nایدئولوژی\nدکتر مطهری\nشریعت الهی\nشهید مطهری\nنبوت\n\n\n\n\n۹۶/۰۹/۳۰\n\n\n\n\n۰\n\n\n\n\n\n۰\n\n\n\n\n\nس.منتظر\n\n\n\n\n\n\n\n"}