{"type": "blog", "blog_name": "∞متناقض ابدی∞", "blog_url": "http://gisoopich.blog.ir/", "post_url_1": "http://gisoopich.blog.ir/1396/01/25/%D8%A2%D8%A8-%D9%86%D9%85%DA%A9%D8%A7%D9%85%D9%88-%D9%BE%D8%B3-%D8%A8%D8%AF%D9%87", "post_title_1": "آب نمکامو پس بده...", "post_content_1": "مثلا دلم نمیخواهد توی اتاقی که چسبیده به گوشه ی یک ساختمانٍ چهار طبقه ای به نام خوابگاه نباشم!\n\nدلم نمیخواهد الآن ولیعصر را بروم بالا باران ببارد و باز هم بروم بالا و بایستم و زل بزنم به پردیس ملت و گریه کنم\n\nدلم نمیخواهد یکی در میان لی لی بپرم و حواسم باشد پایم روی موزاییک های قرمز باشد نه خاکستری\n\nدلم نمیخواهد ونک را تا شیخ بهایی بدوم و ایندیلا گوش کنم و چشمانم پر از آب نمک باشد\n\nدلم نمیخواهد پیش تو باشم  پا بیندازم روی پاهایم و در بغلت کز کنم و فیلم ترسناک ببینم و تو وسطش بگویی من میروم دستشویی و من جیییغ بکشم که منم میام من میترسم و بنشینم دم در دستشویی!\n\nهووووم..من فقط دلم میخواهد روی یک وجب تخت این خوابگاه بخوابم و ثانیه ها را بسوزانم و بخوابم و بسوزانم و بمیرم...\n\nپ.ن:حتی گریه کردن رو هم ازم گرفتی... و یه مشت بهت ِ یخ زده دادی وسط بهار...ممنونم!!"}