{"type": "blog", "blog_name": "مخروط ناقص مشکی من", "blog_url": "http://sarapersian.blog.ir/", "post_url_1": "http://sarapersian.blog.ir/post/%D8%AA%D8%B1%D8%B3%DB%8C-%DA%A9%D9%87-%D9%87%D9%85%D8%B2%D8%A7%D8%AF-%D9%85%D9%86-%D8%B4%D8%AF", "post_title_1": "ترسی که همزاد من شد", "post_content_1": "آن ساعت طبق برنامه کلاس دوم (ج) دبستان دخترانه مکتب صادق دیکته داشتیم.\nمن و بقیه همکلاسی هایم در حال نوشتن دیکته لغات بودیم . خانم معلم لغات را تک تک و بصورت شمرده می خواند و در طول و عرض نیمکت ها قدم می زد.\nمن سر میز کنار پنجره نشسته بودم و سرم بر روی دفتر دیکته ام بود.\n\nادامه مطلب", "post_url_2": "http://sarapersian.blog.ir/post/%DA%86%D8%B4%D9%85%D9%87%D8%A7%DB%8C%D8%AA", "post_title_2": "چشمهایت", "post_content_2": " \nچشمهایت را می بوسممی دانم،هیچ کسهیچ گاهدر هیچ لحظه ای از آفرینش؛آن چه را که مندر گرگ و میش نگاه تو دیدمنخواهد دیدچشمهایت را می بوسم،و زیر بارانی از واژه های تکراری،تازه می شوم.\n \nمتن از  : نیلوفر لارى پور", "post_url_3": "http://sarapersian.blog.ir/post/%D8%AF%D9%84%D9%87%D8%B1%D9%87", "post_title_3": "دلهره", "post_content_3": " \nاین چیست که چون دلهره افتاده به جانم ؟\nحال همه خوب است ، من اما نگرانم ...\n \n \nشاعر : فاضل نظری", "post_url_4": "http://sarapersian.blog.ir/post/%D8%AF%D9%88%D8%B1%D9%87%D9%85%DB%8C", "post_title_4": "دورهمی", "post_content_4": "چند روز پیش در مقابل اصرار خیلی زیاد یکی از همکلاسی های سابقم وسوسه شدم که در دورهمی آنها برای اولین بار شرکت کنم ؛ خوب در این سال ها تنها با میزبان گهگاهی ارتباطات و تماس تلفنی داشتم . \nوقتی به خانه دوستم رسیدم اولین مهمان بودم و بالطبع جز میزبان که شناخت بیشتری نسبت به من داشت بقیه ورود من را ندیدند و وقتی که بقیه مهمان ها آمدند \nادامه مطلب", "post_url_5": "http://sarapersian.blog.ir/post/%D9%86%DA%AF%D8%A7%D9%87", "post_title_5": "نگاه", "post_content_5": "\nاز تو عبور می کنم فقط نگاه میکنی !\nمن اشتباه می کنم ، توام گناه می کنی .\n\n", "post_full_content_3": "\n\nجمعه, ۲۹ دی ۱۳۹۶، ۰۷:۴۵ ب.ظ\nدلهره\n\n\n \nاین چیست که چون دلهره افتاده به جانم ؟\nحال همه خوب است ، من اما نگرانم ...\n \n \nشاعر : فاضل نظری\n\n\n\n\n\n\n\n\n\n۴\n\n\n\n\n\n۰\n\n\n\n\n۹۶/۱۰/۲۹\n\n\n\n\nشعر\n\n\n\n\n\n\n\n", "post_full_content_2": "\n\nجمعه, ۶ بهمن ۱۳۹۶، ۰۳:۰۸ ب.ظ\nچشمهایت\n\n\n \nچشمهایت را می بوسممی دانم،هیچ کسهیچ گاهدر هیچ لحظه ای از آفرینش؛آن چه را که مندر گرگ و میش نگاه تو دیدمنخواهد دیدچشمهایت را می بوسم،و زیر بارانی از واژه های تکراری،تازه می شوم.\n \nمتن از  : نیلوفر لارى پور\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۱۱/۰۶\n\n\n\n\nشعر\n\n\n\n\n\n\n\n", "post_full_content_5": "\n\nجمعه, ۲۲ دی ۱۳۹۶، ۰۹:۱۳ ق.ظ\nنگاه\n\n\n\nاز تو عبور می کنم فقط نگاه میکنی !\nمن اشتباه می کنم ، توام گناه می کنی .\n\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۶/۱۰/۲۲\n\n\n\n\nشعر\n\n\n\n\n\n\n\n", "post_full_content_1": "\n\nجمعه, ۶ بهمن ۱۳۹۶، ۰۴:۴۹ ب.ظ\nترسی که همزاد من شد\n\n\nآن ساعت طبق برنامه کلاس دوم (ج) دبستان دخترانه مکتب صادق دیکته داشتیم.\nمن و بقیه همکلاسی هایم در حال نوشتن دیکته لغات بودیم . خانم معلم لغات را تک تک و بصورت شمرده می خواند و در طول و عرض نیمکت ها قدم می زد.\nمن سر میز کنار پنجره نشسته بودم و سرم بر روی دفتر دیکته ام بود.\n\nخانم طباطبایی از کنارم رد شد و پس از چند ثانیه ناگهان صورتم داغ شد و سوزشی بر روی صورتم حس کردم ؛ در همان حالت گیجی و ضربه ناشی از سیلی که به صورتم خورده بود صدای خانم طباطبایی را می شنیدم که می گفت :\n\" احمق !!  مگه نگفتم ستونی بنویسید !! \" \nوقتی زنگ خورد رفتم دستشویی و صورتم را شستم ولی حس گرمای عجیبی را روی صورتم حس می کردم و همش خیال می کردم جای انگشتان خانم بر روی صورتم هست !!\nچند روز پیش که خبر تنبیه دانش آموزی توسط معملش در رسانه ها منتشر شد ناخودآگاه خاطرات یک دوره خاص از دوران تحصیلم مانند یک فیلم سینمایی کوتاه از پیش چشمانم گذشت. \nبی شک خانم طباطبایی را می توانم بعنوان خشن ترین معلم دوران تحصیلم به وضوح بیاد بیاورم. \nالبته برداشت من از خشونت معلممان مربوط به تلقی او از مقوله آموزش و تربیت بچه ها بود که زمین تا آسمان با شرایط کنونی بچه های امروزی متفاوت است . خانم طباطبایی برعکس آنچه که ممکن است تصور شود جوان بود ! \nحالا هم که خاطرات آن سال خاص ولی تاثیرگذار در زندگی و آینده ام را به یاد می آورم و مرور می کنم ترسی مرموز را در اعماق وجودم حس می کنم ! این ترس تا الان هم همزاد من است. ترسی که شاید در خیلی جاها در سال های بعد همانند یک ترمز برای من بود.\nآن سال چند باری بخاطر پاسخ غلط به سوال های درسی طعم سیلی خانم طباطبایی را چشیدم و\nگاهی به خاطر خطاهای هر چند کوچک با خط کش چوبی که همیشه همراهش بود تنبیه شدم.\nهر روز صحنه های کتک خوردن همکلاسی هایم را دیدم و استرس اینکه شاید نفر بعدی من باشم شرایط عذاب آوری را برایم خلق می کرد.\nخانم طباطبایی هر شیطنت , بی انضباطی و تنبلی را با تنبیه فرد خاطی یا همه بچه های کلاس بصورت دسته جمعی پاسخ می داد !\nیکبار کمی با تاخیر سرکلاس آمد و بچه ها مشغول شیطنت و سر و صدا بودند ؛ با ورود ناگهانی ایشان همه ساکت شدند و مبصر برپا داد .  خانم که سر و صدای بچه ها را در راهرو شنیده بود به محض ورود به فراخور شناختی که از بچه ها داشت همه را با زدن خط کش چوبی به کف دستشان تنبیه کرد !\nبچه های شیطون تر محکم تر و بچه های آرام کلاس آرام تر ! \nاما خدایش دوره ما با حالا چقدر فرق کرده و چقدر الان بچه ها را عزت تپان می کنند اما آنموقع شکل دیگری از تربیت در بین معلمان قدیمی مرسوم بود. \n \n\nتکمله :\nاین مطلب از وبلاگ قبلی ام هست .\n( شش دیماه نود و سه )\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۱/۰۶\n\n\nسارا سماواتی منفرد\n\nگذشته های دور\n\n\n\n\n\n\n\n", "post_full_content_4": "\n\nشنبه, ۲۳ دی ۱۳۹۶، ۰۵:۲۰ ب.ظ\nدورهمی\n\n\nچند روز پیش در مقابل اصرار خیلی زیاد یکی از همکلاسی های سابقم وسوسه شدم که در دورهمی آنها برای اولین بار شرکت کنم ؛ خوب در این سال ها تنها با میزبان گهگاهی ارتباطات و تماس تلفنی داشتم . \nوقتی به خانه دوستم رسیدم اولین مهمان بودم و بالطبع جز میزبان که شناخت بیشتری نسبت به من داشت بقیه ورود من را ندیدند و وقتی که بقیه مهمان ها آمدند \n \nخوب از نظر تیپ و آرایش و لباس تفاوت سبک و سلیقه آنچنانی بین ما محسوس نبود اما در صحبت ها و کامنت ها یی که بینمان رد و بدل می شد کم کم تفاوت نگرش و برداشت ها را می شد حس کرد !\nدر کل مهمانی خوبی بود و خدایش خیلی خوش گذشت و خیلی فان بود و کلی از خاطرات دوران دبیرستان یادآوری شد که خیلی هاشون را فراموش کرده بودم و راستش زمان از دستم در رفت و اصلا نفهمیدم  که ساعت ها یکی پس از دیگری چگونه گذشتند ...\nدیگه دیر وقت شده بود و علیرضا طبق قرارمان برای بردن من آمد و با عجله رفتم که حاضر شوم و باز هم من اولین نفر بودم که مهمانی را ترک می کردم .\nوقتی که برگشتم تا از بقیه خداحافظی کنم به جز میزبان احساس کردم بقیه حالت چهره هایشان یک کم عوض شد و یک جورهایی دهانشان از تعجب باز مانده بود و چند تایی هم با نگاهی ترحم آمیز و عجیب به من خیره شده بودند و حرفی نمی زدند ! \nهمه اینها یک دلیل داشت :\nدوستان من فکر نمی کردند من هنوز هم چادری باشم! ! ؟ ؟ \nبلافاصله تیکه ها و طعنه ها شروع شد که سارا جون اصلا فکر نمی کردیم که هنوز این تیپی باشی و خودت را بقچه پیچ کنی! \nبی خیال بابا دست بردار دختر ؛ به خدا عزیزم دوران نمره انضباط و درس و مشق و پذیرش دانشگاه تمام شده است و خیلی حرف های الکی و خاله زنکی دیگه که دوست ندارم اینجا تکرارشون کنم ، راستش این طعنه ها کامم را تا حدودی تلخ کرد. \nآن شب در بازگشت حرف هایشان در سرم مدام تکرار می شد ...\nدر جواب پیام تلگرامی یکیشون که بدجوری رو اعصابم بود گفتم که مهسا جون من حجاب و پوششم جهت گرفتن امتیاز یا رانت یا نفع مادی نیست .\nچادر انتخاب من بوده و هست و باید بدانی که آنرا به راحتی هم بدست نیاوردم .\nمن با خانواده ام ، اطرافیانم ، خانواده شوهر و خیلی های دیگه به نوعی مبارزه کردم و مقابلشان ایستادم تا من را همینجوری که هستم قبول کنند و بعضی از آنها برخلاف میل باطنی شان مرا به همین صورت پذیرفته اند.  \nمن امنیت و آرامشم را مدیون چادرم هستم و شما هم مختارید که من را همینطوری که هستم قبول کنید یا که بی خیال همدیگر شویم و دیگه بحثی نیست ... \nنمی دانم چرا بعضی آدم ها دوست دارند معیار های خودشان را به دیگران دیکته کنند و به خودشان اجازه قضاوت نابجا در مورد زندگی و انتخاب های دیگران را می دهند. \nبه خودم قول دادم تا هیچ وقت بی جا و عجولانه در مورد افراد اظهار نظر نکنم . \nان شا اللله\n \n\nتکمله :\nاین مطلب از وبلاگ قبلی ام هست و مربوط به  تیرماه نود و شش می باشد .\n\n\n\n\n\n\n\n\n\n۴\n\n\n\n\n\n۰\n\n\n\n\n۹۶/۱۰/۲۳\n\n\nسارا سماواتی منفرد\n\nحجاب\nدل نوشت\nچادر مشکی\n\n\n\n\n\n\n\n"}