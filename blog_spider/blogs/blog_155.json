{"type": "blog", "blog_name": "مهندس باش !", "blog_url": "http://mohandesbash.blog.ir/", "post_url_1": "http://mohandesbash.blog.ir/1396/11/02/%D8%AC%D9%85%D8%B9-%D8%B3%D8%A7%D8%B9%D8%AA-%DA%A9%D8%A7%D8%B1%DA%A9%D8%B1%D8%AF", "post_title_1": "جمع ساعت کارکرد", "post_content_1": "ر حالتی که دو زمان را با یکدیگر جمع کنیم به‌گونه‌ای که حاصل از عدد ۲۴ ساعت بزرگ‌تر شود، خروجی که نمایش داده می‌شود قسمت بزرگ‌تر ساعت از عدد ۲۴:۰۰ خواهد بود.\nبرای مثال جمع دو ساعت ۱۶:۰۰ و ۱۲:۰۰ برابر با ۲۸:۰۰ خواهد بود، درصورتی‌که اکسل عدد ۴:۰۰ را به‌عنوان خروجی نمایش می‌دهد. (درواقع حاصل جمع دو ساعت ۱۶:۰۰ و ۱۲:۰۰ ازنظر اکسل برابر با ۱ روز و ۴ ساعت است که در هنگامی‌که فرمت سلول بر روی زمان باشد، فقط قسمت ساعت را نمایش می‌دهد).\nتنظیمات فرمت سل\nدر این حالت به‌منظور نمایش ساعت به‌صورت تجمعی، باید فرمت سلول را اصلاح کرد، بدین‌صورت که بر روی آن سلول راست کلیک کرده و گزینه Format Cell  را انتخاب کرده سپس در پنجره Format cell  از تب Number قسمت Custom را انتخاب کرده و در قسمت Type فرمت [h]:mm:ss را وارد کرد.\n\nدرواقع اگر حرف h درون کروشه وارد شود، به معنای آن است که ساعت به‌صورت تجمعی نمایش داده شود که در این حالت اعداد بزرگ‌تر از ۲۴ هم قابل نمایش هستند.\nدر حالت مشابه می‌توانستیم در قسمت Type فرمت d h:mm:ss را وارد کرد تا میزان خروجی حاصل جمع به‌صورت ۱ ۴:۰۰:۰۰ نمایش داده شود که به معنی یک روز و چهار ساعت است.\n \nدر فرمول‌های مربوط به زمان سه تابع Hour، Minute و Second وجود دارند که یک ورودی از جنس زمان دریافت می‌کنند و بخش‌های مختلف آن را به‌عنوان خروجی نمایش می‌دهند،", "post_url_2": "http://mohandesbash.blog.ir/1396/10/21/16-%D8%B1%D8%A7%D9%87%DA%A9%D8%A7%D8%B1-%D8%A8%D8%B1%D8%A7%DB%8C-%D9%85%D9%88%D9%81%D9%82%DB%8C%D8%AA-%D8%B4%D8%AE%D8%B5%DB%8C-%D8%AF%D8%B1-%D9%84%DB%8C%D9%86%DA%A9%D8%AF%DB%8C%D9%86", "post_title_2": "۱۶ راهکار برای موفقیت شخصی در لینکدین", "post_content_2": "لینکدین اخیرا اعلام کرده است که تعداد اعضای آن در سراسر جهان به ۵۰۰ میلیون نفر رسیده است. این شبکه اجتماعی که برای اولین بار در سال ۲۰۰۳ معرفی شد، در حال حاضر یکی از مهم‌ترین شبکه‌‌ها برای معرفی حرفه‌ای‌ افراد و کسب‌وکارها است.\nدرواقع لینکدین یک شبکه اجتماعی با تمرکز بر تخصص‌های مختلف است و به کاربرانش این امکان را می‌دهد که با تولید و انتشار محتواهای مرتبط با حرفه خود، با سایر افراد متخصص در این حرفه ارتباط برقرار کنند. همچنین، اگر شما بخواهید کسب‌وکار خود را به سایرین معرفی کنید، لینکدین می‌تواند یک ابزار مناسب برای بازاریابی‌ کسب‌وکار شما باشد. سوال این است که آیا شما از همه پتانسیل‌های این شبکه قدرتمند بهره‌مند می‌شوید؟\nدر این نوشتار، به معرفی ۱۶ راهکار برای موفقیت در لینکدین می‌پردازیم تا بتوانید قدرتمندتر از گذشته در آن ظاهر شوید. این ۱۶ نکته برای پیشرفت صفحه شخصی شما در لینکدین بیان شده‌اند. در انتها هم به معرفی کوتاهی از لینکدین‌مارکتینگ به‌عنوان راهکار‌ی برای ارتقای‌ کسب‌وکار در این شبکه اجتماعی پرداخته‌ایم. (برای موفقیت صفحه کسب‌وکار خود در لینکدین و آشنایی عملی بیشتر با لینکدین‌مارکتینگ می‌توانید به اسلاید شماره ۱۵ تا ۲۱ مجموعه اسلاید آموزشی بازاریابی در رسانه‌های اجتماعی مختلف مراجعه کنید.)\n\n۱۶ راهکار برای موفقیت شخصی در لینکدین\n\n\n1. برای تکمیل پروفایل لینکدین خود وقت بگذارید.\nپروفایل خود را به‌گونه‌ای تکمیل کنید که اگر فردی به لینکدین شما مراجعه کرد بفهمد که در چه زمینه‌هایی توانایی دارید و یا حرفه شغلی شما چیست. برای این کار، طبق راهنمایی‌ که خود لینکدین نیز به شما می‌کند، پروفایل خود را تکمیل کنید. حتماً در پروفایل خود لینک بلاگ یا وب‌سایت و آدرس ایمیل خود را قرار دهید.\n2. URL پروفایل خود را سفارشی‌سازی کنید.\nپروفایل شخصی خود را با ساخت یک URL خوب برای آن، حرفه‌ای‌تر نمایش دهید و امکان به اشتراک گذاشتن توسط کاربران را راحت‌تر کنید.‌ برای داشتن یک URL خوب باید در انتهای آن کلماتی معنادار مثلاً نام خودتان را قرار دهید؛ به‌جای آن‌ که تعداد زیادی کاراکتر بی‌معنا در انتهای آن بیاید. بهتر است URL پروفایل خود را به‌صورت linkedin.com/yourname انتخاب کنید.\nبرای آشنایی بیشتر با نحوه سفارشی کردن URL پروفایل در لینکدین به اینجا مراجعه کنید.\n3. یک تصویر پس‌زمینه و یک عکس از چهره خودتان برای پروفایل لینکدین خود انتخاب کنید.\nدر سال ۲۰۱۴، لینکدین به کاربران خود این امکان را داد که برای پروفایل خود تصویر پس‌زمینه انتخاب کنند.\nانتخاب تصویر پس‌زمینه به پروفایل شما جلوه حرفه‌ای بیشتری می‌دهد. برای انتخاب تصویر پس‌زمینه باید حواستان باشد که لینکدین یک شبکه اجتماعی حرفه‌ای است و باید تصویر پس‌زمینه پروفایل خود را متناسب با فضای‌ کسب‌وکار خود انتخاب کنید.\nسایز مناسب تصویر پس‌زمینه در لینکدین، ۳۹۶*۱۵۸۴ پیکسل است و می‌تواند با فرمت JPG، PNG و یا GIF با حجم زیر ۸ مگابایت باشد.همچنین، شما باید برای تصویر پروفایل خود یک عکس از خودتان انتخاب کنید که رسمی و متناسب با محیط کاری باشد.\n4.یک عنوان مناسب برای صفحه لینکدین خود انتخاب کنید.\nعنوان صفحه لینکدین شما نباید صرفاً عنوان شغلی و یا کمپانی شما باشد، شما باید از این قابلیت استفاده کنید تا تخصص‌ها و توانایی‌های خود را در قالب چند کلمه به‌ خوبی بیان کنید. هر چه بتوانید توانایی‌های خود را به‌گونه‌ای بیان کنید که شما را از سایرین متمایز کند؛ موفق‌تر بوده‌اید.\n5.خلاصه‌ی شرح‌حال خود را به‌خوبی بنویسید.\nفضایی از پروفایل لینکدین که برای نوشتن خلاصه‌ای از شرح‌حال شما است را بیهوده تلف نکنید. شما باید در این قسمت در قالب ۳ الی ۵ پاراگراف تمام توانایی‌های خود و موقعیت‌های شغلی‌ که تاکنون داشته‌اید را به‌خوبی بیان کنید.\n6. به پروفایل خود ProFinder Badge اضافه کنید.\nبا افزودن ProFinder Badge ��ه پروفایل خود می‌توانید مهارت‌ها و توانایی‌های خود را به بقیه نمایش دهید تا اگر کسی به مهارت شما نیاز داشت به شما مراجعه کند و یا درنهایت شما را ستخدام کند. این سرویس هنوز در ایران فعال نیست ولی برای آشنایی بیشتر با این قابلیت لینکدین به اینجا مراجعه کنید.7. برای پروفایل لینکدین خود بهینه‌سازی موتور جست‌وجو (SEO) انجام دهید.\nSEO تنها منحصر به بلاگ‌نویسی نیست. شما می‌توانید برای پروفایل لینکدین خود SEO انجام دهید تا پروفایل شما در نتایج جست‌وجو راحت‌تر پیدا شود.\nبرای این کار باید از یک سری کلمات کلیدی که متناسب با کسب‌وکار شما است و دوست دارید که سایرین شما را با این کلمات بشناسند، استفاده کنید. شما می‌توانید این کلمات کلیدی را به قسمت‌های مختلف پروفایل مانند عنوان، خلاصه شرح‌حال و یا تجارب کاری خود اضافه کنید.\n8. تعداد followerهای خود را افزایش دهید.\nیکی از مؤثرترین راه‌ها برای افزایش تعداد followerهای لینکدین شما می‌تواند همگام کردن پروفایل لینکدین خود با ایمیلتان باشد. این امر باعث می‌شود که لینکدین، افرادی که با شما مرتبط‌تر هستند را پیشنهاد دهد تا برای آن‌ها درخواست برقراری ارتباط در لینکدین بفرستید.\n9. جست‌وجوهای خود را ذخیره کنید.\nلینکدین به کاربران خود این امکان را می‌دهد که ۱۰ عدد از جست‌وجوهایی‌‌ که در زمینه کسب‌وکارهای مختلف انجام داده‌اند و همچنین، ۳ عدد از جست‌وجوهایی که برای پیدا کردن افراد مختلف انجام داده‌اند را ذخیره کنند تا بتوانند در آینده به‌راحتی آن‌ها را پیدا کنند.\n10. از طریق لینکدین به دنبال شغل باشید.\n‌حال که شما به خوبی پروفایل خود را تکمیل کرده‌اید، می‌توانید از طریق لینکدین به دنبال شغل باشید.\nشما از طریق لینکدین می‌توانید با جست‌وجوی کلمات کلیدی، عنوان شغل، صنعت، موقعیت مکانی‌، نام شرکت خاص، سطح تجربه و … به دنبال حرفه‌های مختلف باشید.\nهمچنین، لینکدین بر اساس تاریخچه جست‌وجوهای شما و اطلاعاتی که در پروفایل خود قرار داده‌اید، موقعیت‌های شغلی متناسب با شما که به احتمال زیادی به آن‌ها علاقه‌مند هستید را به شما پیشنهاد می‌دهد.\n11. در گروه‌های متناسب با حرفه خود عضو شوید.\nبا پیوستن به گروه‌های متناسب با صنعت خود، می‌توانید با افراد و اتفاقات اکوسیستم خود بیشتر آشنا شوید و علاوه بر این، امکان دیده شدن پروفایل شما نیز خیلی بیشتر می‌‌شود.\nهمچنین، گروه‌های لینکدین یک منبع بسیار خوب برای جست‌وجوی شغل است و شما می‌توانید با کارفرمایانی که به دنبال نیروی کار می‌گردند،‌ از طریق این گروه‌ها ارتباط برقرار کنید.\n12. در لینکدین فعال باشید.\nبه‌طور پیوسته و منظم در لینکدین خود پست قرار دهید. پست‌های شما باید متناسب با حرفه شما باشند. بهتر است این پست‌ها جلوه‌های بصری نیز داشته باشند و با عکس، ویدئو و یا یک اسلاید آموزشی دیگران را به دیدن محتوای خود ترغیب کنید.\nهمچنین، می‌توانید پست‌های سایر کاربران را که با حرفه شما همخوانی دارد در لینکدین خود به اشتراک بگذارید، یا آن‌ها را لایک کنید و برایشان نظر بگذارید.\n13. مخاطبان خود را به نظر دادن برای پست‌های خود ترغیب کنید.\nلینکدین یک بستر مناسب برای‌ منتشر کردن پست‌های طولانی است. برای این کار سعی کنید به‌گونه‌ای پست‌های خود را تولید کنید که آغازگر مکالمه باشید. می‌توانید در پست‌های خود مخاطبانتان را به چالش بکشید. مثلاً از آن‌ها سؤال بپرسید و یا از آن‌ها رأی‌گیری کنید تا ترغیب شوند که در زیر پست‌های شما نظر دهند. بیان گزینه‌های مختلف و درخواست از کاربران برای پاسخ به رأی‌گیری شما تنها با قرار دادن یک شماره در بخش کامنت‌ها، می‌‌تواند نرخ مشارکت کاربران را شکل چشم‌گیری افزایش دهد.\n14. از @ و # در پست‌های خود استفاده کنید.\nبا استفاده از @ و بعد نام بردن از نام یک فرد و یا یک شرکت باعث می‌شوید که آن فرد و یا شرکت به پست شما مراجعه کند و با احتمال بالایی پست شما را بازنشر دهد.\nهمچنین، هشتگ‌های ترند متناسب با صنعت خود را پیدا کنید و در پست‌های خود استفاده کنید. این کار باعث می‌شود که احتمال د‌یده شدن پست‌های شما بالاتر رود.\n15. influencerهای مرتبط با صنعت خود در لینکدین راfollow کنید.\nبا دنبال کردن influencerهای مرتبط با خود در لینکدین می‌توانید پست‌های جالب آن‌ها را در صفحه خودتان به اشتراک بگذارید. همچنین، برای تولید محتوا می‌توانید از پست‌های آنان ایده بگیرید و پست‌های تأثیرگذارتری را تولید کنید.\n16. آمارهای لینکدین را بررسی کنید.\nلینکدین برای هر پست که منتشر می‌کنید، اطلاعات جالبی در اختیار شما قرار می‌دهد. این اطلاعات هم شامل تعداد لایک‌های هر پست و اطلاعاتی مثل نرخ مشارکت کاربران است و هم افراد را از نظر جمعیت‌شناسی بررسی می‌‌کند که مثلا چه حرفه‌ای دارند‌، در چه شرکتی کار می‌کنند و … .\nلینکدین‌مارکتینگ\nاگر بخواهید برای‌ کسب‌وکار خود در لینکدین بازاریابی کنید، باید یک صفحه کمپانی برای آن بسازید. در صفحه لینکدین کمپانی خود صرفاً به دنبال فروش محصولات خود نباشید بلکه در آغاز، اولویت شما باید به دست آوردن تعداد follower بیشتر باشد و این کار تنها با تولید محتوای مفید و جذاب برای مخاطبان ممکن است.(به‌عنوان نمونه برای یک صفحه کمپانی، صفحه لینکدین شرکت تپسل را ببینید.)\nهمچنین، شما برای ترویج دادن کسب‌وکار خود می‌توانید از محتواهای تبلیغاتی (Sponsored Content) نیز استفاده کنید. تاکنون پست‌های تبلیغاتی در لینکدین تنها پست‌های متنی بوده‌اند؛ اما لینکدین قرار است در نیمه اول سال ۲۰۱۸ تبلیغات ویدئویی را برای تمام تبلیغ‌دهندگان فعال کند. با فراهم شدن تبلیغات ویدئویی، شما می‌توانید همانند پست‌های تبلیغاتی متنی که قبلا می‌گذاشتید، این بار از طریق ویدئو برای برند خود تبلیغات کنید.\nمنبع : تپسل", "post_url_3": "http://mohandesbash.blog.ir/1396/10/17/%D8%A2%D9%85%D9%88%D8%B2%D8%B4-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AF%D9%88%D8%B1%D8%A8%DB%8C%D9%86-%D8%A7%DA%A9%D8%B3%D9%84-%DB%8C%D8%A7-Camera-%D8%A8%D8%B1%D8%A7%DB%8C-%D9%86%D9%85%D8%A7%DB%8C%D8%B4-%D8%A8%D8%AE%D8%B4%DB%8C-%D8%A7%D8%B2-%D8%B5%D9%81%D8%AD%D9%87-%D8%AF%D8%B1-%D9%85%DA%A9%D8%A7%D9%86-%D8%AF%D9%84%D8%AE%D9%88%D8%A7%D9%87", "post_title_3": "آموزش استفاده از دوربین اکسل یا Camera برای نمایش بخشی از صفحه در مکان دلخواه", "post_content_3": "در نرم‌افزار مایکروسافت اکسل، ابزاری به اسم Camera وجود دارد که به کمک آن می‌توان بخشی از یک شیت را در هر موقعیت دلخواهی از همان شیت یا یک شیت دیگر، مشاهده کرد. به عنوان مثال اگر اطلاعاتی در انتهای جدول بزرگ خود دارید، می‌توانید از ابزار دوربین برای نمایش آن در ابتدای صفحه‌ی بزرگ اکسل، استفاده کنید. ابزار Camera در حالت پیش‌فرض فعال نیست و باید آن را اضافه کرد.\nدر ادامه با ابزار دوربین یا Camera اکسل و نحوه استفاده از آن برای نمایش بخشی از صفحه در مکان دلخواه، آشنا می‌شویم.\n\nنحوه لینک کردن سلولی به سلول دیگر در اکسل\nاگر بخواهیم سلول‌های بخشی از صفحه را در مکان دیگری ببینیم، می‌توان از لینک کردن سلول‌ها استفاده کرد که روش بسیار ساده‌ای است، کافی است در سلول مقصد، = را تایپ کنید و سپس سطر و ستون سلول منبع را تایپ کرده و یا مستقیماً روی سلول منبع کلیک کنید. روش ساده‌ای است اما همیشه سلول‌هایی برای نمایش داده‌های سلول‌های دیگر در اختیار نداریم.\n\nچگونه دوربین قدرتمند Excel را فعال کنیم!\nابزار دوربین، مثل دوربین DSLR‌ قدرتمندی است که از بخشی از صفحه‌ی بزرگ اکسل عکس گرفته و در مکان دلخواه نمایش می‌دهد. بنابراین نیازی به فرمول و سلول‌های خالی و استفاده از فیلترها نیست. برای فعال کردن این ابزار، ابتدا در گوشه‌ی بالا و سمت چپ صفحه، روی فلش رو به پایین کلیک کنید و گزینه‌ی More Commands را انتخاب نمایید.\n\nاکنون از منوی کرکره‌ای Choose commands from، گزینه‌ی All Commands را انتخاب کنید تا ابزار دوربین نیز در لیست انتخاب‌ها، اضافه شود.\n\nقدم آخر کلیک کردن روی Camera و سپس کلیک روی دکمه‌ی Add در وسط صفحه است تا به لیست سمت راست اضافه شود. مثل تصویر فوق.\nچگونه از دوربین اکسل استفاده کنیم؟\nابتدا سلول‌هایی که شامل داده و عکس هستند را با درگ کردن از سلولی که در یک گوشه قرار دارد و درگ کردن تا سلول دیگر در گوشه‌ی مقابل، انتخاب کنید. اگر می‌خواهید نموداری را در عکس اضافه کنید، سلول‌های زیر آن را به صورت کامل انتخاب کنید. مثل تصویر زیر که در حقیقت مستطیلی از گوشه‌ی راست و بالا به گوشه‌ی چپ و پایین با کلیک و درگ، ترسیم شده است:\n\nحال روی ابزار دوربین در بالای صفحه کلیک کنید. ناحیه‌ی انتخابی با خط‌چین متحرک، جدا می‌شود.\n\nاکنون عکس آماده است و در هر موقعیت که کلیک کنید، پیست می‌شود. پس از پیست کردن هم می‌توان روی عکس کلیک کرد و آن را به سمتی دلخواه درگ کرد. به این ترتیب می‌توان عکس را در مکان دلخواه در صفحه‌ی اکسل قرار داد.\n\nحتی اگر روی مربع‌های کوچکی که در وسط ضلع‌ها و گوشه‌های عکس قرار گرفته، کلیک کنید و درگ کنید، می‌توان عکس را کشید، کوچک یا بزرگ کرد.\nابزار دوربین در اکسل، با هر تغییری که در دیتا اتفاق بیافتد، عکس را بروز می‌کند و این یعنی دوربینی همواره روشن و در حال فیلم‌برداری است", "post_url_4": "http://mohandesbash.blog.ir/1396/10/14/http-bayanbox-ir-info-1388749764232831735-Guide-of-Keyboard-Shortcuts-in-Excel", "post_title_4": "کلید های میانبر در اکسل برای کارشناسان برنامه ریزی و کنترل پروژه", "post_content_4": "دانستن کلید های میانبر در اکسل برای کارشناسان برنامه ریزی و کنترل پروژه که از این نرم افزار استفاده می کنند،بسیار مهم بوده و باعث تسریع و سرعت عمل در تهیه گزارشات پروژه با نرم افزار اکسل می گردد.\n“Time is Money,Give your Mouse a Break”\n“زمان سرمایه است،به ماوس خود استراحت دهید”\nدر فایل زیر بیش از ۲۰۰ کلید میانبر در نرم افزار اکسل معرفی شده است که می توانید آن را دانلود کنید:\nدانلود راهنمای کلیدهای میانبر در نرم افزار اکسل", "post_url_5": "http://mohandesbash.blog.ir/1396/10/13/comp2clmns", "post_title_5": "مقایسه دو لیست در اکسل(compare two lists)", "post_content_5": "شاید خیلی وقت ها در پروژه برای شما هم پیش اومده که یک لیست تهیه شده در اکسل که حاوی اطلاعات مختلفی(مانند لیست مدارک مهندسی پروژه،لیست تجهیزات و …) می باشد در چند نوبت مورد بازبینی و اصلاح قرار می گیرد و شما می خواهید بدانید که چه مواری از لیست نسخه قدیمی حذف شده و چه مواردی به نسخه جدید اضافه شده است.در این پست قصد دارم مقایسه دو لیست در نرم افزار اکسل را آموزش دهم، البته مقایسه دو لیست در اکسل روش های مختلفی دارد که من روش کاربردی آن را آموزش داده ام.این روش از تکنیک Conditional Formatting در نرم افزار اکسل استفاده شده است که فایل آموزش آن در ادامه جهت دانلود وجود دارد.\n\n\nدانلود فایل آموزشی مقایسه دو لیست در اکسل"}