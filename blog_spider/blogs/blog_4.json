{"type": "blog", "blog_name": "بهــارخواب", "blog_url": "http://writer-bashi.blog.ir/", "post_url_1": "http://writer-bashi.blog.ir/1396/10/15/%D8%B1%D9%88%D8%B2%D9%85%D8%B1%DA%AF%DB%8C%E2%80%8E%D9%87%D8%A7%DB%8C-%DB%8C%DA%A9-%D8%B4%D9%87%D8%B1%D9%88%D9%86%D8%AF-%DA%A9%D8%A7%D9%85%D9%84%D8%A7-%D9%85%D8%B9%D9%85%D9%88%D9%84%DB%8C", "post_title_1": "روزمرگی‎های یک شهروند کاملا معمولی", "post_content_1": "سال‌ها در خیالم از کارمند بودن و پشتِ میز نشستن فرار کردم و حالا که مدتی‎ست باهاش سازش پیدا کرده‌ام، رخوت و خستگی و یکجانشینی‌اش را پذیرفته‌ام. شاید چند ماهِ دیگر پا پس بکشم و بگویم من آدمِ هشت ساعت پشت میز نشستن و اینگونه فرسوده شدن نیستم اما لااقل در تمام روزهایی که قرار است شاغل و کارمند باشم، سعی می‌کنم با خودم و خستگی‎هایم کنار بیایم و بابت کاری که انتخاب خودم بوده است‌، بی رغبت و بی‌اشتیاق نباشم، نِق نزنم و دردِ شانه‌ام وقتی تیر می‌کشد را با کمی قدم زدن در محل کارم، قابل تحمل کنم. هرچند چشم دوختن به آسمانِ بی‌دریغی که هیچ روزی شبیه روز قبلش نیست و شاخه‎های سبزِ روی میزم که حالا توی آب ریشه داده‌اند، دلخوشی‌های کمی نیستند.", "post_url_2": "http://writer-bashi.blog.ir/1396/08/28/%D9%86%D8%B0%D8%A7%D8%B1-%DA%AF%D9%84%D8%A7%DB%8C-%DA%AF%D9%84%D8%AF%D9%88%D9%86%D8%AA-%D8%A8%D9%85%DB%8C%D8%B1%D9%86", "post_title_2": "نذار گُلای گلدونت بمیرن...*", "post_content_2": " \nبرای این روزها.\n \n  متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\nدریافت\n", "post_url_3": "http://writer-bashi.blog.ir/1396/08/16/%D9%88-%D9%82%D8%B3%D9%85-%D8%A8%D9%87-%D8%A7%D9%85%DB%8C%D8%AF", "post_title_3": "و قَسَم به امید...", "post_content_3": "کَیْفَ أَنْساکَ وَلَمْ تَزَلْ ذاکِرِی ؟\n« چگونه فراموشت کنم، در حالی که تو همیشه به یاد منی!؟ »\n\n| مناجات امیدواران |", "post_url_4": "http://writer-bashi.blog.ir/1396/06/31/%D8%A8%D9%87-%D8%AA%D8%A7%D8%A8%D8%B3%D8%AA%D8%A7%D9%86-%D8%AF%D8%A7%D8%BA", "post_title_4": "به تابستانِ داغ", "post_content_4": "تابستان عجیبی بودی! بر خلاف تابستان‌های گذشته‌ی سالیانِ عمرم نه شبیه سال‌های مدرسه، کوتاه و اشتیاق‌آور بودی و نه شبیه تابستان‌های سال‌های بعد از فراغت از مدرسه، کسل‌کننده و دراز و بی‌خاصیت؛ اما تا دلت بخواهد داغ و تازه و از تنور درآمده بودی. روی زخم‌های به بار نشسته روی دلم دست کشیدی و اگرچه جای زخم‌ها بیشتر سوخت اما مرهم شدی. با سفر کوتاهی که برایم تدارک دیدی، خونِ تازه‌نفس به رگ‌هایم دواندی. کرختی و مُردگی‌ای را که سخت در من رسوب کرده بود و جزئی از وجودم شده بود، با آبِ روان دریا شستی. شبیه یک کودک چموش و بازی‌گوش تکه سنگی برداشتی و سکونِ این مردابِ لجن‌گرفته را به هم ریختی. با این همه اما هیچوقت فصل مورد علاقه‌ی من نبودی و نخواهی بود. دلم برای روزهای بلندت که نه اما برای یادگاری‌هایی که روی تن‌ات نوشتم تنگ می‌شود.\nبعدها شاید خاطره‌ی این تابستان با نشانه‌های روشنش تنها کمی بیشتر از باقی تابستان‌ها در خاطرم بماند.\n", "post_url_5": "http://writer-bashi.blog.ir/1396/05/19/%DB%8C%DA%A9-%D8%AC%D8%B1%D8%B9%D9%87-%D8%B4%D8%B1%D8%A7%D8%A8-%D8%B4%D8%A7%D9%86%D8%B2%D8%AF%D9%87-%D8%B3%D8%A7%D9%84%D9%87", "post_title_5": "یک جرعه شراب شانزده ساله", "post_content_5": "شانزده سال پیش، از سرِ اتفاق روی نیمکتی نشستیم که پیچ و مهره‌هایش شل شده بود و مدام لیز می‌خوردیم روی زمین. لیز خوردن‌های مدام و خنده‌های از سر شوق، شُد شروعِ یک رفاقت شانزده ساله. دور شدنِ خانه‌هایمان، جدا شدنِ مدرسه‌هایمان، تغییر شماره تلفن‌هایمان، یکی نشدنِ مسیر دانشگاه‌هایمان، دیدارهای کوتاه و دورادورمان هیچ‌کدام مانعِ کهنه‌تر شدن شراب ناب رفاقت‌مان نشد. فراز و نشیبِ منحنی این رفاقتِ شانزده ساله را فقط تو می‌دانی و آن چند دانه بادامی که هر سال دم عید می‌انداختی توی ظرف سمنو و می‌گفتی این برای حانیه و نامه هایی با حاشیه‌ی گل سرخ. مِیل نکردنِ این منحنی به صفر را فقط من می‌دانم و معلمِ کلاس پنجم که چشم های پف کرده از اشکم را برای بغل‌دستی بودن با تو دیده بود و قلبم که دیشب موقع دیدنت در لباسِ تماما سفیدِ عروس و به آغوش کشیدنت، با ضرباهنگ شادتری می‌تپید. \n"}