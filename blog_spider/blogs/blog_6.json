{"type": "blog", "blog_name": "نمودهای ماه", "blog_url": "http://nemoodhay-mah.blog.ir/", "post_url_1": "http://nemoodhay-mah.blog.ir/1396/11/03/%D8%AF%D8%B1%DB%8C%D8%A7%D8%A8", "post_title_1": "دریاب", "post_content_1": "\n\n\nدریاب شماره 4 از دفتر\nدرددل\n\nتاقتم تاق شد وقتی که نفسم بُرید.\nآمدم و احساسِ پژمرده ام را پیوند زدم\nبه لجنزار پستی\nافکارِ همه پوچم مرا قرق خود کرده بود، از بس که\nزیر آفتاب قدم برداشتم\nبا این همه حال گلوی خشکیده ام را با\nآب دریا تر کردم، از سوزش بی آبی\nگلویم سوخت، به گمانم آب دریا شور بود.\nهرچه از آبی بیکران خوردم سرخ بیرون\nآمد.\nنمی دانم، فکر کنم تاقتم تاق شد وقتی که نفسم بُرید. \nغلط املایی ام را ول کن ای دوست، عمق\nفاجعه را دریاب \n\nدوشنبه 1394/05/19\nساعت 20:07 [دست نویس]", "post_url_2": "http://nemoodhay-mah.blog.ir/1396/11/01/%D8%AE%D8%B3%D8%AA%D9%87-%D9%87%D8%B3%D8%AA%D9%85", "post_title_2": "خسته هستم", "post_content_2": "خسته هستم شماره 3 از دفتر\nدرددل\n\nروزگار همانند نخی دورِ من حلقه زده و\nسر نخ در دست کودکی بازیگوش بی آنکه از درد کشیدنش با خبر باشد، تنم را می سوزاند.\n\nخسته هستم؛ همانند سربازِ پاس سه، که\nبدور از چشم پاس بخش ایستاده بخوابد؛ همانند مقُنی که به ته چاه رسیده و آبی\nنیابد. \nخسته هستم؛ به اندازه ی تمام فکر های\nپوچ و توخالی؛ هماند برگی که بی درخت بوده و با هر عشوه ی نسیم رختِ سفر ببندد.\nپاهایم تاول زده از بس که بر ریگ های\nگرم راه رفتم ... \nولی هست کسی پس از این همه سختی، کسی\nرا بفرستد تن سوخته ام را تیمار کند. \nبرای سرباز جایی بیندازد، برای مقنی\nلیوان آبی بیاورد. \nفکرهای تو خالی را پراز امید کند، برگ\nرا در گوشه ی از کتاب جای دهد. \nبرای پاهای تاول زده گیوه ای بدوزد. \nهست کسی \n\nپنجشنبه 1394/01/13\nساعت 22:52 [دست نویس]", "post_url_3": "http://nemoodhay-mah.blog.ir/1396/10/30/%D8%B9%D8%A7%D8%B4%D9%82", "post_title_3": "عاشق", "post_content_3": "عاشق شماره 2 از دفتر درددل\n\nوقتی طنین صدایت را می شنوم، بند بند\nدلم گیتار دست تو می شود.\nمی نوازی، می خوانی، می خندی و من، دست\nبه چانه به تو خیره می شوم\nهر وقت نگاهم به نگاهت گره بخورد، چشم هایم\nرا از تو می گیرم\nبی مهری نیست باورکن!!!، تاب نگاهت را\nندارم\nهمیشه آرزو داشتم، اما آرزوهایم بر چرخ\nروزگار نمی چرخند و من، در گوشه ای از خیال آنها را تجسم می کنم\nولی هست امیدی در کنارِ من، هر گاه دلم\nرا با صدایت، قدم هایت، خنده هایت بلرزانی؛ آرامم می کند.\nعقل به من گفت: رهایش کن !... \nدل نیمه نگاهی انداخت، اشک در کُنج\nچشمش لغزید، گفت: دل اگر عاشق شود عقل حرف مفت\nمی زند!!...\n\nسه شنبه 1394/01/04\nساعت 22:23 [دست نویس]", "post_url_4": "http://nemoodhay-mah.blog.ir/1396/10/30/%D9%87%D8%B0%DB%8C%D8%A7%D9%86", "post_title_4": "هذیان", "post_content_4": "\n\n\nهذیان  شماره 1 از دفتر درددل\n\nحال و روزم زیاد جالب نیست؛\nنه دوست دارم بنشینم نه نای راه رفتن\nدارم؛\nآفتاب پیشانی ام را می سوزاند، سایبان\nدستانم بی جان است؛\nخسته هستم، چشم هایم سنگین می شوند ولی\nاز خوابیدن بیزارم؛\nهوای اینجا تمیز است، رمق نفس کشیدن\nندارم؛\nدهانم باز است، زبان حرف زدن ندارم؛\nفک هایم طاقتشان طاق شد، بی شک چانه ام\nسنگین است؛\nاز ارتفاع می ترسم، گویی قصد پرواز\nدارم \n\nچهار شنبه 1393/09/26\nساعت 01:05 بامداد [دست نویس]", "post_url_5": "http://nemoodhay-mah.blog.ir/1396/10/29/%D9%85%D9%88%D9%82%D8%AA%D8%A7-%D8%AB%D8%A7%D8%A8%D8%AA", "post_title_5": "موقتاً ثابت", "post_content_5": "\n\n\nبا سلام خدمت شما خوبان\n«دست نویس» تصمیم\nگرفته است همه دست نوشته های خود، که پیش از این در وبلاگ شخصیِ خود با نام « تحفه\nنویس » منتشر کرده بود، در این وبلاگ منتشر کند.\nبالطبع در آینده\nنچندان دور مطالبی را که پیش از این متشر کرده است به تبعیت از دیگر نوشته ها،\nعنوان آنها تغییر خواهد کرد.\nبه این دلیل که\nنوشته ها منظم و مرتب منتشر شوند\nدست نوشته های دست\nنویس اغلب به صورت نامه است\nبا تشکر"}