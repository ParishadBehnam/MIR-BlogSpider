{"type": "blog", "blog_name": "امام زمان در آیات قرآن و شعرهای مذهبی", "blog_url": "http://khabariazkhorshid.blog.ir/", "post_url_1": "http://khabariazkhorshid.blog.ir/1396/10/15/%DB%8C%D9%88%D8%B3%D9%81", "post_title_1": "یوسف", "post_content_1": "صله از دست تو مولای غریب:\nاین جمعه هم گذشت...\n\nای یار سربلند و تمنا پذیر ما\nای گیسوان مهر تو در شهر دل رها\n\nروحم اسیر جاذبه ی نامتان شده\nاین زحمتی برای شما رحمتی به ما\n\nشاهی!هزار طایفه دل در قلمرو ات \nشان شما که نیست یکی مثل من سیاه\n\nیوسف نشسته محو تماشای روی تان\nادامه مطلب", "post_url_2": "http://khabariazkhorshid.blog.ir/1396/10/13/%D8%A7%D8%B4%DA%A9-%D8%A8%DB%8C%D8%AF%D8%A7%D8%B1%DB%8C-%D8%A2%D9%81%D8%B1%DB%8C%D9%86", "post_title_2": "اشک بیداری آفرین", "post_content_2": "صله از دست تو مولای غریب:\nدر ماتم جاودانه حسین سلام الله علیه\n\n\nآیینه رو  به  دشت  بلا  ایستاده  بود\nبر قامت رشید علم....تکیه داده بود\n\nگویی هزار نوحه در آواز رود بود\nهشتاد و چار بغض گلو رو به جاده بود\n\nسر سلسله شبیه قیامت،ولی کمان\n\nادامه مطلب", "post_url_3": "http://khabariazkhorshid.blog.ir/1396/06/15/%D8%B4%D8%B9%D8%B1-%D9%85%DB%8C%D9%84%D8%A7%D8%AF-%D8%A7%D9%85%D8%A7%D9%85-%D9%87%D8%A7%D8%AF%DB%8C", "post_title_3": "شعر میلاد امام هادی", "post_content_3": "خلیل ذوالفقاری:\nهادى امت امام حق توئى/\nقطب هستى قدرت مطلق توئى.\n\nدر تفاوت بى بدیلى بى بدیل/\nمقتداى جبرئیلى جبرئیل.\n\nگوهر گنجینه زهرا سلام/\nاى مسیحاى دوصد عیسى سلام.\n\nذکر نامت اذن رضوان مى دهد/\nیک نگاهت مرده را جان مى دهد.\n\nدر زعامت هیچ کم نگذاشتى/\nدر فقاهت همچنان گٌل کاشتى.\n\nخانه اى دارى نه از گِل ساختى/\nکعبه ى دل خانه از دل ساختى.\n\nخشت خشت خانه ات نور است نور/\nفرش پایت گیسوى حور است حور/\n\nنکنه سنجى در معارف کار توست/\nمعرفت در سایه ى افکار توست.\n\nاى همایون خسرو سِدره نشین/\nنسخه ى عدل امیرالمؤمنین.\n\nاز دوصد یوسف دلت دل مى برد/\nناز کن ناز تو زهرا مى خرد.\n\nبر درت درویش سلطانى کند/\nجبرئیل عرش دربانى کند.\n\nآسمان گهواره ى عرفان توست/\nپنجه ى حق سلسله جنبان توست.\n\nاى چراغ عارفان راستین/\nهست صد لقمان تورا در آستین.\n\nشمع بزم خیمه ى امت توئى/\nتا ابد اسطوره ى حکمت توئى.\n\nرونوشت طلعت پیغمبرى/\nشاهکار کارگاه حیدرى.\n\nاى درون سینه ات آتشفشان/\nاى نقى اى هادى کوثر نشان.\n\nاى تجّلى همه آئینه ها/\nاى صفا بخش درون سینه ها.\n\nدر گل رویت شمیم جنت است/\nدر قنوت تو دعاى رحمت است.\n\nخویشتن را عالم آرا کرده اى/\nحوزه ى علمیه اى وا کرده اى.\n\nتو تقى را نور عینى یا نقى/\nیادگارى از حسینى یا نقى.\n\nتیر عشقت بر دلم انداختى/\nعاقبت کار دلم را ساختى.\n\nجوهر #خوشزاد از خوش زادى است/\nچون غلام آستان هادى است.\n\nمرحوم استاد سید حسن خوشزاد\n\n\n", "post_url_4": "http://khabariazkhorshid.blog.ir/1396/06/06/%D8%B4%D8%B9%D8%B1-%D9%88%D8%AF%D8%A7%D8%B9-%D8%A7%D9%85%D8%A7%D9%85-%D8%AD%D8%B3%DB%8C%D9%86-%D8%B9%D9%84%DB%8C%D9%87-%D8%A7%D9%84%D8%B3%D9%84%D8%A7%D9%85-%D8%A8%D8%A7-%DA%A9%D8%B9%D8%A8%D9%87-%D8%B1%D9%88%D8%B2-%D8%AA%D8%B1%D9%88%DB%8C%D9%87", "post_title_4": "شعر وداع امام حسین علیه السلام با کعبه روز ترویه", "post_content_4": "\nروز ترویه\n8ذیحجه\nآغاز حرکت سیدالشهدا علیه السلام از مکه به سوی کوفه\n\n*وداع کعبه با سیدالشهدا علیه السلام*\n\nکعبه گفت آقا کجا ؟ پیشم بمان\n سوره ی حجی شب قربان بخوان\n\n گفت حج عشق ، حج اکبر است\n هدی من خون گلوی اصغر است \n\n در منای کربلا هفتاد وچند\nحلق اسماعیل من آماده اند\n\n می روم تا حج عاشورای عشق \nنینوایی تا ابد از نای عشق\n\nمی روم تا بشنوم لبیک ها\nاز میان نامه ها و پیک ها\n\nتا حبیب و حر مرا یاری کنند\n نزد یزدان آبروداری کنند\n\n مسلم از دارالاماره پر زند\nتا به دشت نیزه باران سرزند\n\nتا که ماه هاشمی سقا شود\n قبله ی دریای حاجت ها شود\n\n قاسم از جام عسل مستی کند\n با برادر خوب همدستی کند\n\n تا رقیه گوشواره واکند\n آفتابی در شبی پیدا کند\n\n تا سکینه بشنود از خون و سنگ \n قصه هایی تازه از میدان جنگ\n\n خواهرم استاد همدردی شود\n اسوه ی عشق و جوانمردی شود\n\n تا بخوانم کهف و تفسیرش کند\n غصه ی خون گلو پیرش کند\n\n خون بجوشد در رگ مختارها\n تا ظهور حق بروید یارها\n\nکعبه گفت : آری برو در دامنت\nبس شکفته کعبه هایی چون من ات\n\nمی چکد خون از سخن های دلت \n عصر عاشوراست حل مشکلت\n\n روی نیزه بی کفن احرام بند\n نعل آن ده اسب هم آماده اند\n\n کعبه اشکی ریخت با اندوه و آه\n رفت تا برتن کند رخت سیاه...\n\n\nاشاره:\nامام حسین علیه السلام برای حفظ حرمت مکه و ترور نشدن در خانه امن الهی بدست عمال یزید ملعون\nقبل از شروع مراسم حج\nمکه را به قصد کوفه(با دعوت کوفیان) ترک نمودند\n\nیا رب الحسین \nبحق الحسین\nاشف صدر الحسین\nبظهور الحجه\nاللهم عجل لولیک الفرج\n\nنشر به یاد شهید تشنه لب\n\n@fkpoem", "post_url_5": "http://khabariazkhorshid.blog.ir/1396/05/25/%D8%AA%D9%86%D9%87%D8%A7%D8%B1%D8%A7%D9%87", "post_title_5": "تنهاراه", "post_content_5": "\n#تنهاراه\n#امام_زمان \n\n\nالسلام علیک یا سبیل اللّه الذی من سلک غیره هلک\n\nسلام بر تو ای راه خدا! که هر کس غیر آن را رود، هلاک می شود.\n\nمفاتیح_زیارت حضرت صاحب الامر"}