{"type": "blog", "blog_name": "وبلاگ شخصی جواد جهانبخش اسکویی", "blog_url": "http://javadjahanbakhsh.blog.ir/", "post_url_1": "http://javadjahanbakhsh.blog.ir/1395/01/18/%D8%A7%DB%8C%D9%86-%D9%85%D8%B1%D8%AF-%D8%A8%D8%B1%D8%A7%DB%8C-%D8%B3%D8%A7%D8%AE%D8%AA-%D8%B1%D8%A8%D8%A7%D8%AA-%D8%B4%D8%AE%D8%B5%DB%8C-%D8%AE%D9%88%D8%AF-50-%D9%87%D8%B2%D8%A7%D8%B1-%D8%AF%D9%84%D8%A7%D8%B1-%D9%87%D8%B2%DB%8C%D9%86%D9%87-%DA%A9%D8%B1%D8%AF%D9%87-%D8%A7%D8%B3%D8%AA", "post_title_1": "این مرد برای ساخت ربات شخصی خود 50 هزار دلار هزینه کرده است", "post_content_1": "\n\nادامه مطلب", "post_url_2": "http://javadjahanbakhsh.blog.ir/1395/01/16/%D8%A7%D9%BE%D9%84-%D8%AD%D8%A7%D9%84%D8%A7-40-%D8%B3%D8%A7%D9%84%D9%87-%D8%B4%D8%AF%D9%87-%D8%A7%D8%B3%D8%AA", "post_title_2": "اپل حالا 40 ساله شده است", "post_content_2": "\n\n\nادامه مطلب", "post_url_3": "http://javadjahanbakhsh.blog.ir/1395/01/12/%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D9%85%D8%AD%D8%AF%D9%88%D8%AF%DB%8C%D8%AA-%D8%B2%D9%85%D8%A7%D9%86%DB%8C-%D9%88%DB%8C%D8%AF%DB%8C%D9%88%D9%87%D8%A7-%D8%B1%D8%A7-%D8%A8%D9%87-60-%D8%AB%D8%A7%D9%86%DB%8C%D9%87-%D8%A7%D9%81%D8%B2%D8%A7%DB%8C%D8%B4-%D8%AF%D8%A7%D8%AF", "post_title_3": "اینستاگرام محدودیت زمانی ویدئوها را به 60 ثانیه افزایش داد", "post_content_3": "\n\nاز سال 2013 اینستاگرام به کاربرانش اجازه‌ی آپلود ویدئو می‌دهد اما تا کنون، طول این ویدئوها حداکثر 15 ثانیه بود. این میزان از قانون معروف 6 ثانیه‌ای Vine هم بیشتر بود اما در اکثر مواقع نیاز کاربران را برطرف نمی‌کرد.\nاز امروز طول ویدئوهای اینستاگرامی 60 ثانیه خواهدشد. اگرچه دسترسی همه‌ی کاربران به این امکان در ماه‌های آینده اتفاق خواهد افتاد. در طول این هفته نسخه‌ی 7.19 اینستاگرام در فروشگاه آیتونز اپل منتشر خواهد شد و امکان  ادغام چند ویدئو برای تهیه یک کلیپ اینستاگرامی را برای کاربران سیستم عامل iOS به ارمغان خواهد آورد، هنوز جزییات دقیقی از به‌روز رسانی کاربران اندرویدی به این نسخه در دست نیست.\nدر شش ماه گذشته مدت زمان تماشای ویدئو توسط کاربران اینستاگرام 40 درصد افزایش پیدا کرده و این موضوع احتمال دلیل تمرکز بیشتر این شبکه‌ی اجتماعی بر روی ویدئوها بوده است.", "post_url_4": "http://javadjahanbakhsh.blog.ir/1395/01/06/%D8%A7%D9%BE%D9%84-%D9%81%D8%B1%D9%88%D8%B4-%D8%A2%DB%8C%D9%81%D9%88%D9%86-5S-%D8%AE%D9%88%D8%AF-%D8%B1%D8%A7-%D9%85%D8%AA%D9%88%D9%82%D9%81-%DA%A9%D8%B1%D8%AF-%D8%A2%DB%8C%D9%81%D9%88%D9%86-SE-%D8%AC%D8%A7%DB%8C%DA%AF%D8%B2%DB%8C%D9%86-%D8%A2%DB%8C%D9%81%D9%88%D9%86-5s", "post_title_4": "اپل فروش آیفون 5S خود را متوقف کرد؛ آیفون SE جایگزین آیفون 5s", "post_content_4": "\n\n\nادامه مطلب", "post_url_5": "http://javadjahanbakhsh.blog.ir/1394/12/16/%D8%B4%D8%A7%DB%8C%D8%B9%D9%87-%D8%A2%DB%8C%D9%81%D9%88%D9%86-7-%D9%BE%D9%84%D8%A7%D8%B3-%D8%A8%D8%A7-%D8%AF%D9%88%D8%B1%D8%A8%DB%8C%D9%86-%D8%AF%D9%88%DA%AF%D8%A7%D9%86%D9%87%D8%8C-%D8%A2%DB%8C%D9%81%D9%88%D9%86-%D9%BE%D8%B1%D9%88-%D9%86%D8%A7%D9%85%DB%8C%D8%AF%D9%87-%D8%AE%D9%88%D8%A7%D9%87%D8%AF-%D8%B4%D8%AF", "post_title_5": "شایعه: آیفون 7 پلاس با دوربین دوگانه، آیفون پرو نامیده خواهد شد", "post_content_5": "\n\n\nادامه مطلب", "post_full_content_2": "\nاپل حالا 40 ساله شده است\nدوشنبه, ۱۶ فروردين ۱۳۹۵، ۱۱:۵۲ ق.ظ\n\n\n\n\n\nیکم آوریل سال 1970 (سیزدهم فروردین)، یکی از بزرگ‌ترین شرکت‌های تکنولوژی دنیا توسط استیو جابز، استیو وازنیک و رونالد وین در گاراژ استیو جابز تاسیس شد و حالا 40 سال و یک روز از تاسیس این شرکت که حالا به عنوان ارزشمندترین برند در دنیای شناخته می‌شود، می‌گذرد.\nاولین چیزی که توسط این سه نفر تولید شد، Apple I نام داشت، محصولی که در جولای سال 1976 توسط استیو وازنیک اختراع شد و با قیمت 666.66 دلار به فروش رسید. پس از آن، انقلاب صنعتی و پیشرفته شدن دنیای کامپیوتر باعث شد تا توانایی نبوغ این سه نفر به خصوص استیو جابز و استیو وازنیک بتواند آینده‌ی دنیای تکنولوژی و کامپویتر را تغییر دهد. استیو وازنیک در این مورد اعلام کرد که هر کاری که آنها انجام می‌دادند، با هدف وارد کردنش به بازارهای جهانی و حتی تغییر دادن آینده تولید می‌شد.\nشروع کار این شرکت با تولید کامپیوتر بود و توانایی بالا و ایده‌های نابی که این محققین داشتند، سبب شد تا در ادامه‌ی فعالیت‌های آنها ما شاهد تولید دیگر محصولات و وسایل‌ها توسط این شرکت نیز باشیم. و حالا می‌بینیم که اپل در بسیاری از زمینه‌های مختلف و تکنولوژی‌ها حضور دارد و دیگر کامپیوتر، تنها محصولی نیست که این کمپانی بزرگ تولید می‌نماید. همینطور انقلابی که اپل در عرضه گوشی‌های هوشمند به پا کرد، سبب شد تا به یکباره این اپل بتواند به جایگاه بسیار خوب و بزرگی در دنیای تکنولوژی و کامپیوتر برسد.\nاپل رشد بسیار خوبی در این سال‌ها داشت و همه‌ی اینها نیز به دلیل نبوغ فوق‌العاده بالای مدیران این شرکت بوده است. اما تصور می‌کنید که تا 40 سال آینده، اپل به چه جایگاهی خواهد رسید؟\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۵/۰۱/۱۶\n\n\n\n\nجواد جهانبخش اسکویی\n\n\n\n\n2016\n4g\nIT\niphone\nاستیو جابز\nاستیو وازنیک و رونالد وین در گاراژ استیو جابز\nاپل\nاپل حالا 40 ساله شده است\nایفون\nتلفن همراه\nجدیدترین ها\nجهان بخش\nجهانبخش\nجواد جهانبخش\nدانلود\nوبلاگ جواد جهانبخش\nویروس\n\n\n\n\n\n\n\n\n", "post_full_content_5": "\nشایعه: آیفون 7 پلاس با دوربین دوگانه، آیفون پرو نامیده خواهد شد\nيكشنبه, ۱۶ اسفند ۱۳۹۴، ۱۱:۵۶ ق.ظ\n\n\n\n\n\nشایعاتی که در چند وقت گذشته منتشر شدند حکایت از این مسئله داشتند که آیفون 7 پلاس دارای دوربینی دوگانه خواهد بود. این شایعه بر این نکته نیز تاکید داشت که نسخه‌ی پلاس آیفون 7 تنها دارای دوربینی دوگانه خواهد بود و نسخه‌ی معمولی پرچم‌دار بعدی اپل فاقد این قابلیت خواهد بود. بنابراین بر اساس این شایعه که حدود یک ماه پیش نیز منتشر شد تنها کاربرانی می‌توانند از کیفیت بهتر دوربین آیفون 7 بهره‌مند شوند که نسخه‌ی پلاس آن را خریداری کنند که طبیعتا باید هزینه‌ی بیشتری نیز بپردازند.\nحال شایعه‌ی جدیدتری منتشر شده که نشان می‌دهد اپل ممکن است آیفون بعدی که دارای دوربین دوگانه خواهد بود را آیفون پرو نام گذاری کند. با این کار اپل قصد دارد آیفون پرو را از بقیه‌ی نسخه‌های آیفون 7 جدا کند تا توجه ویژه‌تری به آن شود دقیقا شبیه همان اتفاقی که برای آیپد پرو در مقایسه با آیپد مینی و آیپد ایر افتاد.\nالبته این شایعه به تنهایی بر روی این مسئله تاکید نکرده بلکه در گذشته نیز شایعات جدیدی منتشر شده بود که نشان می‌داد اپل قصد دارد تغییراتی را در نام‌گذاری دستگاه‌های خود انجام دهد. حتی ممکن است اپل به طور کلی نام آیفون 7 را تغییر دهد و به دنبال نام جدیدتری برای گوشی بعدی خود بگردد هرچند هنوز هیچ‌گونه اطلاعات رسمی در این مورد منتشر نشده است.\nفعلا تا منتشر شدن اطلاعات رسمی نباید به این شایعه‌ها متکی بود هرچند که به نظر می‌رسد اپل با منتشر کردن آیفون‌های بیشتر قصد داشته باشد نام جدیدی را نیز برای آن‌ها انتخاب کند. برای مثال آیفون 4 اینچی اپل که آیفون SE نام خواهد گرفت می‌تواند شروع کننده‌ی این کار اپل باشد. این آیفون در ابتدا قرار بود آیفون 5SE نام‌گذاری شود.\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۴/۱۲/۱۶\n\n\n\n\nجواد جهانبخش اسکویی\n\n\n\n\n\n\n\n\n\n\n", "post_full_content_1": "\nاین مرد برای ساخت ربات شخصی خود 50 هزار دلار هزینه کرده است\nچهارشنبه, ۱۸ فروردين ۱۳۹۵، ۱۱:۰۸ ق.ظ\n\n\n\n\n\n\n\n\nطراح گرافیک ژاپنی در جدیدترین اقدام خود دست به طراحی ربات شخصی به ارزش 50 هزار دلار زده است. Ricky Ma که از بچگی آرزوی ساخت چنین رباتی را داشته ساختن آن را از صفر شروع کرده و با استفاده از پرینتر سه بعدی در خانه‌ی خود توانسته رباتی را که تصویرش در بالا مشاهده می‌کنید بسازد.\nحدود 70درصد از بدنه‌ی این ربات توسط پرینتر سه بعدی ساخته شده است. به گفته‌ی سازنده‌ی این ربات، جنسیت این ربات مونث بوده و نام آن نیز  Mark 1 است. گفتنی است Mark 1 تنها نمونه‌ی آزمایشی است و چهره‌ی وی نیز به یکی از بازیگران مشهور هالیوودی شباهت بسیاری دارد. این ربات قادر است تا به برخی از دستورهای صوتی که به صورت پیش‌فرض از طریق میکروفون به آن داده شده پاسخ‌گو باشد.\nحال Ricky امیدوار است تا بتواند با فروش این ربات و ورود سرمایه‌گذاران در این زمینه رویاهای بیشتری را محقق سازد و پروژه‌ی خود را برای ساخت ربات‌های پیشرفته‌تر کامل کند. او برای ساخت این ربات از روش آزمایش و خطا استفاده کرده تا توانسته چنین جزئیاتی را در صورت آن ایجاد کند. باید دید ربات‌های بعدی وی در صورت موفقیت این نمونه‌ی آزمایشی به چه شکلی خواهند بود.\n\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۵/۰۱/۱۸\n\n\n\n\nجواد جهانبخش اسکویی\n\n\n\n\n\n\n\n\n\n\n", "post_full_content_4": "\nاپل فروش آیفون 5S خود را متوقف کرد؛ آیفون SE جایگزین آیفون 5s\nجمعه, ۶ فروردين ۱۳۹۵، ۱۰:۰۰ ق.ظ\n\n\n\n\n\nهمان‌طور که در خبرها هم داشتیم اپل در جدیدترین اقدام خود گوشی چهار اینچی را معرفی کرده که از لحاظ ظاهری شباهت بسیار زیادی به آیفون 5S دارد اما از لحاظ مشخصات سخت‌افزاری می‌توان این گوشی چهار اینچی جدید را با آیفون 6S مقایسه کرد. به‌هر‌حال اپل تصمیم گرفته تا فروش آیفون 5S را در وب‌سایت رسمی خود متوقف کند و آن را با آیفون جدید خود یعنی آیفون SE جایگزین کند.\nاپل هنوز این خبر را به صورت رسمی تایید نکرده اما از آن‌جایی که این دو گوشی از لحاظ ظاهری شباهت بسیار زیادی به یکدیگر دارند نباید زمان زیادی بگذرد تا اپل این خبر را به صورت رسمی تایید کند.\nآیفون 5s که در سال 2013 به صورت رسمی عرضه شد از چیپست A7 اپل برخوردار بود. این گوشی چهار اینچی دارای رزولوشن 1136*640 بود و از یک گیگابایت رم بهره می‌برد. اپل برای این گوشی سنسوری 8 مگاپیکسلی برای دوربین اصلی آن و سنسوری 1.2 مگاپیکسلی برای دوربین جلو در نظر گرفته بود. به‌هر‌حال این گوشی نیز در آن زمان توانست فروش بسیار خوبی را برای اپل رقم بزند و برخلاف آیفون 5C به یکی از موفق‌ترین آیفون‌های اپل تبدیل شود. حال باید دید آیفون SE، گوشی چهار اینچی جدید اپل به شکل عمل خواهد کرد.\n\n\n\n\n\n\n\n\n\n\n۲\n\n\n\n\n\n۰\n\n\n\n\n۹۵/۰۱/۰۶\n\n\n\n\nجواد جهانبخش اسکویی\n\n\n\n\n2016\ndownload\niphone\niphone se\njavad jahanbakhsh\nآی تی\nاپل\nایفون\nتازه ها\nتلفن همراه\nتکنولوژی\nجدیدترین ها\nجهان بخش\nجهانبخش\nجواد جهانبخش\nدانلود\nدانلود مقاله\nفناوری روزدنیا\nوبلاگ جواد جهانبخش\n\n\n\n\n\n\n\n\n", "post_full_content_3": "\nاینستاگرام محدودیت زمانی ویدئوها را به 60 ثانیه افزایش داد\nپنجشنبه, ۱۲ فروردين ۱۳۹۵، ۱۱:۵۴ ق.ظ\n\n\n\n\nاز سال 2013 اینستاگرام به کاربرانش اجازه‌ی آپلود ویدئو می‌دهد اما تا کنون، طول این ویدئوها حداکثر 15 ثانیه بود. این میزان از قانون معروف 6 ثانیه‌ای Vine هم بیشتر بود اما در اکثر مواقع نیاز کاربران را برطرف نمی‌کرد.\nاز امروز طول ویدئوهای اینستاگرامی 60 ثانیه خواهدشد. اگرچه دسترسی همه‌ی کاربران به این امکان در ماه‌های آینده اتفاق خواهد افتاد. در طول این هفته نسخه‌ی 7.19 اینستاگرام در فروشگاه آیتونز اپل منتشر خواهد شد و امکان  ادغام چند ویدئو برای تهیه یک کلیپ اینستاگرامی را برای کاربران سیستم عامل iOS به ارمغان خواهد آورد، هنوز جزییات دقیقی از به‌روز رسانی کاربران اندرویدی به این نسخه در دست نیست.\nدر شش ماه گذشته مدت زمان تماشای ویدئو توسط کاربران اینستاگرام 40 درصد افزایش پیدا کرده و این موضوع احتمال دلیل تمرکز بیشتر این شبکه‌ی اجتماعی بر روی ویدئوها بوده است.\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۵/۰۱/۱۲\n\n\n\n\nجواد جهانبخش اسکویی\n\n\n\n\n2016\nIT\ninestageram\njavad jahanbakhsh\nاسکویی\nانیستاگرام\nتلفن همراه\nتکنولوژی روز\nجدیدترین ها\nجهان بخش\nجهانبخش\nجواد جهانبخش\nدانلود\nدانلود مقاله\nدانلود هک\nدانلود پاورپوینت\nفناوری و اطلاعات\nوبلاگ جواد جهانبخش\nویروسها\n\n\n\n\n\n\n\n\n"}