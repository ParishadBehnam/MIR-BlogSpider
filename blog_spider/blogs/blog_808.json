{"type": "blog", "blog_name": "وَ آنـکهــ دیـرتَـر آ ـمَـد ...", "blog_url": "http://eiaka.blog.ir/", "post_url_1": "http://eiaka.blog.ir/1395/04/02/%D9%85%D8%B1%D8%AB%DB%8C%D9%87-%D8%A7%DB%8C-%D8%A8%D8%B1%D8%A7%DB%8C-%D8%A2%D9%86-%D8%B4%D8%A8", "post_title_1": "مرثیه ای برای آن شب", "post_content_1": "\n\n\nبعد ازکلی انتظار کشیدن برای اکران  ایستاده در غبار و گشتن لا به لای\nسانس های عجیب و غریب تنها سینمای اکران کننده \nتوفیق حاصل بشود که در یکی ازشب های ماه مبارک\nبا حضرت همسر تشریف فرما شوی برای تماشا ؛\n\nبه محض مستقر شدن در سالن از فرط هیجان و اشتیاق\nحتی در تعارف همسرجان برای نوشیدن یک قلپ آب هم نه بگویی که مبادا \nحواست از تیتراژ هم پرت بشود .\n\nتیتراژ آغازین فیلم شروع می شود ؛\nنفس هایت به شماره می افتد ،چشمهایت گرد وگیرا\nمیخکوب پرده می شود \n \nکه\nناگهان ملت فرهنگ دوست و فرهنگ پرور را می بینی که با پلاستیکی به قواره یک گونی!!\n، و انبوهی هله هوله جات !! شادی \nکنان و ایضا پای کوبان وارد سالن می شوند...\n\nو بعد پیرمرد پشت سرت انگار که تا حالا منتظر\nهمراهی بقیه بوده است ، جرأت پیدا می کند و یکریز و بی امان تخمه می شکند!\nتنها کمی بعدتر ، پدرمحترمی که توان آرام کردن\nکودک4ساله اش را ندارد ، هی باید برود بیرون \nو با خوراکی های مختلف برگردد \nتا بلکه بچه اش کوتاه بیاید از جیغ زدن!\n\n*\n*\nسعی کردم خونسرد باشم،\nبی تفاوت باشم،\nنشنوم!\nولی آخر آمده بودم که بشنوم...\nصداهایی را که همه واقعی بودند !\nروایت یک دست و دلنشین احمد متوسلیان را با بی\nتمرکزی تمام و مقدار بسیار زیادی بی اعصابی  _ به\nظاهر _ دیدم و ...\n\n*\n*\n- حرف بسیار است ، ولی حرفی ندارم !!\n- لطفا در غم من شریک باشید...\n- به امید بازگشت احمد متوسلیان\n- سوای نقدهایی که هست ، حتما به تماشای ایستاده درغبار بروید . \n- ضمن تشکر از همه عوامل این فیلم ،تبریک فراوان برای بازی فوق العاده هادی حجازی\nفر ، گریم ، موسیقی ، طراحی صحنه و لباس و ...\n- و سپاس از محمد حسین مهدویان برای خلق این نوستالژی ماندگار \n", "post_url_2": "http://eiaka.blog.ir/1395/04/01/%D8%A7%D8%A8%D8%AA%D9%84%D8%A7", "post_title_2": "إبتلا ...", "post_content_2": "\n\n\n\n\nچند سالی ست که\nمبتلایم ...\n\n\n\nو چقدر که عمیق می\nشود و هنوز هیچ و همچنان هیچ ...\n\n\n\n_ بماند که زمان برد این إبتلا _\n\n\n\nکی ؟ \n\n\nدقیقا کجا ؟\n\n ... بود که ؟\n\n\n \n\n\" کربـــــــــــــــلا مستقر عشاق است ...\n\"\n\n \n\nسوختن غریبی ست مولاجان !\n\n \n\nباید فقط سلام و پیغام حواله کنم برایتان ،\n\n \n\nمدام بسپارم آنجا ،\n\n \n\nبه نیابت این دل سوخته ،\n\n \n\nتمام قد بایستند محضرتان و \n\n\n\n السلام علیک یا\nأباعبدالله ...\n\n \n\n*\n\n*\n\n*\n\n\nعید میلاد کریم اهل بیت امام حسن مجتبی علیه السلام مبارتان...\n\n*** \n       \nسیدنا !\n\n\nإشفع لنا عندالله ...\n\nماه رمضان اگر خدا می بخشد ،\nمحض گل روی مجتبی می بخشد ،\nغصه نخورید آخرش این آقـــــــا\nیک کرب و بلا به جمع ما می بخشد ...\n\n\n\n-------------------------------------------------\n\n\nآهای کربلا رفته ها ! دعا کنید ما جامانده ها را ...\n\n", "post_url_3": "http://eiaka.blog.ir/1394/03/12/%D8%B4%D9%84%D9%88%D8%BA%DB%8C-%D8%AD%D8%B1%D9%85", "post_title_3": "شلوغی حرم", "post_content_3": "هوالحبیب\n\n\n\nگنجشک ها هر روز صبح بر سر اینکه روی کدام شاخه درخت انار بنشینند،\n\nدعوایشان می شود و تا ظهر هم به تفاهم نمی رسند .\n\nبعد زاغ هایی که به زحمت خودشان را روی درخت توت نگاه داشته اند ، با صدایی تمسخرآمیز ، شلوغ تر از گنجشک ها حیاط خانه را از قیل و قالشان پر می کنند\n\nو یکهو بی هوا می پرند سمت خانه همسایه.\n\nحتی چند روزیست یک جفت یاکریمِ معصوم خانه شان را توی ایوان عَلَم کرده اند و بی هوای صاحبخانه گرم تربیت جوجه شان هستند.\n\nقاصدک ها هم بیش تر از همیشه دور و برم تاب می خورند و\n\nمن نزدیک مغرب ، همینطور که ریه هایم را از عطر ملس بهار زنده شان می کنم ؛\n\nسجاده ام توی ایوان ، درست رو به آسمان نقش می بندد و\n\nاما با اینکه از \" حکایت عشقی بی قاف ، بی شین ، بی نقطه \" یک داستان خوانده ام ،\n\nگمان می کنم باید اتفاق دیگری بیفتد!\n\n\n\n*** \n\nدلم شلوغی می خواهد ،\n\nکه با همه ی وجود گم بشوم در آن...\n\nنه شلوغی شهر و خیابان و ...\n\nشلوغیِ حرم ،\n\nصحن ،\n\nرواق\n\nو همهمه ی عاشقانه ی زائراها...\n\nدلم آستانِ امام الرئوف حضرت سلطان علی بن موسی الرضاعلیه السلام را می خواهد ...\n\n\n\n\n\n\n\nمولایِ انیس النفوس!\n\nدلـــــــــــــــم جز هوایـــــت ، هوایی ندارد ...", "post_url_4": "http://eiaka.blog.ir/1394/03/10/%D8%AF%D8%B1%D8%B7%D9%84%D8%A8-%D9%86%DA%AF%D8%A7%D9%87%D8%AA%D8%A7%D9%86", "post_title_4": "درطلب نگاهـــــتان", "post_content_4": "هو الحبیب\n\nگاهی روحت که کوچک می شود ،\nهوای حوصله ات که نَفَس کم می آورد ،\nهمین طور شوخی شوخی نداشته ها و کم ها (بماند که داشته ها و زیاد هایت بیشترند!) صف می کشند رو به روی چشم هایت ؛\nو بعد به طرز خبیثانه ی مثلا ناخودآگاهی دل به تنگ آمده ات می خواهد سر به راه یأس بگذارد و \nمدام نق بزند که فلان طور نشد و فلان اتفاق نیفتاد و ...\nمی خواهد بد بشود و غمینت کند،\nاز آن حالاتی که خدا دوست ندارد بنده اش را آن شکلی ببیند...\n\n*** \nهمان موقع یقینا معجزه ایست از سمت خدا دیدن این بیت :\n\nتو که یک گوشه چشمت غم عالم ببرد / حیف باشد که تو باشی و مرا غم ببرد ...\n\n*** \nدر آستانه ی شادمانه ی شعبان ، \nعید میلاد موعودمان حضرت صاحب العصر عجل الله تعالی فرجه مسعود و مبارکتان...\nادامه مطلب", "post_url_5": "http://eiaka.blog.ir/1393/05/02/%D8%A8%DA%AF%D8%B0%D8%B1%DB%8C%D9%85", "post_title_5": "بگذریم...", "post_content_5": "خدای من ؟\n\nدرد است که این رمـــضانٌ کریــــــم هم ، تو از ما بگذری و\n\nما از خودمان نگذریم ...\n\n***\n\nأنتَ المولا و أنا العَبد و هَل یرحمُ العبد إلّا المولا ...\n\n\n"}