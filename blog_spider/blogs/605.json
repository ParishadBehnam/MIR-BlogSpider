{"type": "blog", "blog_name": "قوی باش رفیق !", "blog_url": "http://be-brave.blog.ir/", "post_url_1": "http://be-brave.blog.ir/1396/11/04/%D9%86%D8%AA%D8%B1%D8%B3%D8%8C-%D9%82%D9%88%D9%84-%D9%85%DB%8C%D8%AF%D9%85-%D9%86%D8%AE%D9%88%D8%B1%D9%85%D8%AA", "post_title_1": "نترس، قول میدم نخورَمت!", "post_content_1": "\n\nبا توجه به حدیث بالا و حجم بالای ترسی که بچه ها از من و اتاقم دارن، مطمئنا من بهشت رو هم ببینم؛ این سرای مذکور رو نمی بینم. هعییی...\n\nبرای ارزیابی میزان همکاری بیماران اطفال توی دندونپزشکی یک طبقه بندی به اسم فرانکل داریم. بچه ی کاملا غیر همکار دو منفی، غیرهمکاری که امید میره یکم همکار بشه منفی، بچه همکار و کمی نگران مثبت، و بچه ی کاملا همکار دو مثبته. بعد تصور کنین بچه ای که امروز آخر سر نوبت داده بودم از دو منفی هم به رد بود. از همون اول کار جیغ می زد تا وقتی به زور روی یونیت خوابوندنش. قشنگ اندیکاسیون بیهوشی داشت، ولی هزینه اتاق عمل هم نداشتن. اون تکنیک های مهربونی و جونم و قربونم اصلا فایده ای نداشت. یکم صبر کردم تا گریه هاش تموم بشه، دیدم نه! به مامان بچه آروم گفتم قراره سرش داد بزنم، در جریان باشین! اونجا بود که اون روی هوپانه ام رو گذاشتم زمین و همپای بچه شروع کردم به داد و بیداد!! اول از همه مامان بچه رو با داد همراه چشمک بیرون کردم. بعد خانوم نون که میومد با مهربونی بچه رو ساکت کنه بدتر لوسش می کرد و همین طور آقای میم ( تمیزکار) که اینطور وقت ها از عمد توی اتاقم معطل می کنه و بیرون نمیره و از اون ور اتاق بچه رو دعوا می کنه فرستادم بیرون. گفتم تحت هیچ شرایطی کسی نیاد توی اتاقم! همه رفتن. تابلت( میز دندونپرشکی) رو آوردم روی سینه بچه. یه جورایی گیرش انداختم. بعد خبیث خندیدم و گفتم: نازنین! الان من موندم و تو! همه رفتن خونشون! من تا خود صبح وقت دارم. میخوای زود بری؟ با جیغ گفت: آرهههه مامااااان!\n-مامانت نیست. رفت خونتون. گفت هر وقت کار نازنین تموم شد بگین بیام دنبالش! \nاز ترس یکم صدای گریه اش کم شد و به اطراف نگاه کرد. سریع بی حسی زدم واسش. جیغش دوباره بالا رفت. طفل معصوم متوجه شد انگار گیر افتاده با گریه گفت: خالههه درد نداشته باشه! \n- اگه اذیت کنی درد داره. \nو واقعا هم اذیت کرد. دست و پا می زد و گریه می کرد. با یک دستم فکش رو باز نگه داشته بودم و با دست دیگه ام تراش می دادم. هعی به خودم می گفتم: تشنج نکنه؟ نبنده دهانش رو کلا انگشتم به فنا بره؟ زبونش سوراخ نشه؟ جیش نکنه؟!! توی همین افکار بودم و تصمیم گرفتم شیفت بدم از خاله عصبانی به خاله ی مهربون. قصه ی همیشگی کِرم های توی دندون که این بار عروسی گرفتن و من عروسیشون رو عزا کردم (واسه همینه که از دهانش خون میاد!) رو تعریف کردم. صدای گریه آروم آروم قطع شد. مثل اینکه بچه متوجه شد خبری نیست و ترس نداره. شروع کرد به سوال پرسیدن با فاصله زمانی سی ثانیه یک بار: خاله کی تموم میشه؟ کی تموم میشه؟ تموم میشه؟ میشه؟! چیکار داری می کنی؟ این چیه؟ اون چیه؟ تلخه؟ شیرینه؟ تنده؟ \nتموم شد. ازش قول گرفتم دفعه ی بعدی که میاد واسم نقاشی با موضوع دندونپزشکی بکشه که مثل بقیه ی نقاشی های بچه ها، بچسبونم به دیوار اتاق. دستم رو گرفت و با لبخند!! از روی یونیت پا شد. در اتاق که باز شد همه پشت در تجمع کرده بودن. لبخند پدر و مادر نازنین و تشکرشون، خستگیم رو به در کرد.\n\n\n\n+ مشخصه به تخصص اطفال دارم جدی فکر می کنم، یا بیشتر توضیح بدم؟! خدایا یعنی میشه؟! \n", "post_url_2": "http://be-brave.blog.ir/1396/11/02/%D8%A7%DA%AF%D9%87-%D8%A8%D8%AA%D9%88%D9%86%D9%85-%D8%AF%D8%B1-%D8%A7%DB%8C%D9%86-%D9%85%D8%AF%D8%AA-%D8%A7%DB%8C%D9%86-%D9%86%DA%A9%D8%AA%D9%87-%D8%B1%D9%88-%D8%A2%D9%85%D9%88%D8%B2%D8%B4-%D8%A8%D8%AF%D9%85-%D8%A8%D9%87-%D8%A8%DB%8C%D9%85%D8%A7%D8%B1%D8%A7%D9%86%D8%8C-%D8%B1%D8%A7%D8%AD%D8%AA-%D8%A7%D8%B2-%D8%AF%D9%86%DB%8C%D8%A7-%D9%85%DB%8C%D8%B1%D9%85", "post_title_2": "اگه بتونم این نکته رو آموزش بدم به بیماران، راحت و سبکبال از دنیا میرم!", "post_content_2": "ممنونم که با داد و بیداد و هوچی گری و تهدید به اینکه اگه پول تو حسابم بود، کسی رو توی مرکز زنده نمی گذاشتم، اعصابم رو برای بقیه روز به هم ریختی؛ آقای پدرِ بیمارِ به ظاهر محترم!\n\n\n\n+ بعدا نوشت: با دقت به عکس سه نکته رو متوجه شدم:\nیک: من از اولم دست خطم دکتری بوده، روم به دیوار با این دست خط!\nدو: انقدر عصبی بودم که یک نقطه هم جا گذاشتم: دندانپرشکی! \nسه: کم مونده بوده تا روی درب اتاق، زیر نوبت قبلی خط بکشم!", "post_url_3": "http://be-brave.blog.ir/1396/10/30/%D9%85%DB%8C-%D8%B1%DB%8C%D9%85-%DA%A9%D9%87-%D8%A8%D8%A7-%D8%AA%D8%B9%D8%B1%DB%8C%D9%81-%D8%A7%DB%8C%D9%86-%D8%AF%D9%88-%D8%AE%D8%A7%D8%B7%D8%B1%D9%87%D8%8C-%D8%AF%DB%8C-%D8%B1%D9%88-%D8%AA%D9%85%D9%88%D9%85-%D9%88-%D8%A8%D9%87%D9%85%D9%86-%D9%85%D8%A7%D9%87-%D8%B1%D9%88-%D8%AA%D8%AD%D9%88%DB%8C%D9%84-%D8%A8%DA%AF%DB%8C%D8%B1%DB%8C%D9%85", "post_title_3": "می ریم که با تعریف این دو خاطره، دی رو تموم و بهمن ماه رو تحویل بگیریم!", "post_content_3": "بیمار مرد ٤٥-٤٦ ساله با سابقه ی ناراحتی قلبی و با نامه ی متخصص قلب وارد اتاقم شد. به قدری بدخط بود که اصلا نمی فهمیدم چی نوشته. یه عبارت اختصاری تو مایه های PCOS!! به عنوان مشکل بیمار نوشته بود. از پزشک مرکز پرسیدم، اون هم متوجه نشد چه بیماری داره ولی بقیه ی خطوط رو خوند: با آرامش و بی حسی بدون وازوکانستریکتور ( رگ فشار) کار شود. ASA ( آسپرین) از سه روز قبل قطع شود. \nبیمار گفت چند روزه آسپرین نخورده. با توکل به خدا ریشه ی دندون شش بالاش رو کشیدم. زیاد خونریزی نداشت. خوشحال رفتم سراغ ٤ و ٥ که دیدم اولی خیلی خونریزی می کنه. نیاز به بخیه بود. در حین بخیه زدن حواسم به جای خالی دندون کانین (نیش) بیمار جلب شد. به طرز عجیب غریبی استخوانش گود شده بود. انگار دندونپزشک دندون رو به کل با استخوان اطرافش کشیده بود. ازش پرس و جو کردم و متوجه شدم بیمار در طی یک عملیات انتحاری بخاطر درد زیاد و با توصیه تکنسین داروخانه، سیخ داغ رو وارد دندون پوسیده اش کرده، بعد انقدر دردش تشدید شده که نصفه شب خودش با انبردست دندونش رو با استخوان اطرافش به قول خودش ' کَنده ' ! با تعجب به بیمار نگاه کردم و گفتم: چی بگم؟ یک هفته دیگه بیاین بخیه هاتون رو بکشم. ولی نه، شما که بلدین بخیه رو هم خودتون بکشین! :-/\n\n#بیمارِ_دندانپزشک\n\n***\nیه استاد اطفال داشتیم که می گفت دندونپزشکا بعد از یک مدت، تمام توجهشون معطوف میشه به اون دندونی که روش کار می کنن و حواسشون به بقیه دندون ها و حتی بیمار نیست! حین کار مرتب این ذکر رو بگین: به این دندون یک آدم وصله! به این دندون یک آدم وصله! \nخدایی تلاشم رو می کنم وقتی بیمار میاد و از  وضعیت یک دندونش شکایت داره، همه ی دندون هاش رو به صورت دقیق معاینه و راهنماییش کنم ولی بعضی وقتا انقدر سرم شلوغه که همه ی حواسم به همون دندونی که روش کار می کنم، پرت میشه. ولی اون روز فرق داشت. ترمیم کامپوزیت دندون های قدامی بود. هی یک رنگ سبز پررنگ روی دندون های خلفی بیمار حواسم رو پرت می کرد. آینه رو گرفتم سمتش و در کمال تعجب دیدم اون جسم سبزرنگ که به دندون های خلفی بالا چسبیده، آدامسه!! بعلهههه بیمار دلش نیومده بود آدامسش رو دور بندازه و اون رو چسبونده بود یک گوشه که بعدا دوباره استفاده کنه. بنده خدا از بس بهش تا آخر کار تیکه پروندم کلی خجالت کشید! :-))\n\n#آدامس_مهم_بیمار\n\n***\nبه امید هفته ای پر از اتفاقات خوب و سرشار از انرژی،\nشبتون بخیر :-)", "post_url_4": "http://be-brave.blog.ir/1396/10/28/%D9%BE%D8%A7%D8%B3%D8%AA%DB%8C%D9%84-%D8%AE%D9%88%D8%B1%D9%86%D8%AF%DA%AF%D8%A7%D9%86%DB%8C%D9%85", "post_title_4": "پاستیل خورندگانیم!", "post_content_4": "انقدر رفتار و عادات من و همخونه متفاوته که وقتی یک شباهت پیدا می کنیم کلی ذوق می کنیم. به مکالمه اخیر ما توجه فرمایید:\n-هووووپ!\n-جانم؟\n-یه شباهت دیگه هم داریم.\n-چی؟\n-جفتمون عشق پاستیلیم!\n-اممم! من یک هفته است به جرگه ی عاشقان پاستیل پیوستم ها، بخاطر دستم هی خوردم هی خوردم تا عاشقش شدم. البته مامانم می گفت دیروز توی برنامه خانواده، دکتره گفته پاستیل هیچ تاثیری توی ژلاتین و کلاژن سازی نداره!\n-وایسا ببینم...چی؟! تو تااازه از پاستیل خوشت اومده؟ \n-خب آره!\n-قبلش پفک میخوردی؟\n-چه ربطی داره؟ خب آره! \n-میدونستی وقتشه؟\n-وقت چی؟\n-دختر وقتشه! مگه نشنیدی دختری که از پفک برسه به پاستیل خیلی می فهمه؟\nمن: :-/\n\nبگو: آااااا... \n***\nامروز آروم آروم کارم رو شروع کردم. گویا درد دستم بعد از باز کردن گچ، بخاطر خشک شدن عضلاتم بود. وقتی دو سه تا دندون رو با احتیاط کشیدم و دندون فاطمه کوچولوی مظلوم رو ترمیم کردم، متوجه شدم که خوشبختانه دردم خیلی کمتر شده. \nباید برم تو کار دَمبل و حلقه ی لاستیکی برای تقویت مچ هام. نباید اجازه بدم دردش مزمن بشه. تا اینجای کار خیلی از دستیارم راضی بودم. بیچاره با اینکه خودش کمر درد داره امروز در حین کار، هی غصه ام رو می خورد و میومد کمر و گردنم رو با اصرار ماساژ می داد! تازه بنده خدا هر روز واسم کیک و شکلات انار میاره و به زور به خوردم میده و میگه: بخورین شما خیلی ضعیفین! ", "post_url_5": "http://be-brave.blog.ir/1396/10/26/%D8%A8%D8%A7%D9%86%D9%88%DB%8C-%D9%81%D8%B5%D9%84-%D8%AF%D8%B1%D8%AE%D8%AA%D8%A7%D9%86-%D8%B3%D8%A7%D8%B1%D9%BE%D9%88%D8%B4-%D8%AF%DB%8C%D8%AF%DB%8C-%DA%A9%D9%87-%D8%B1%D9%81%D8%AA%D9%86%D8%AA-%D8%A7%D8%B2-%D8%B4%D9%87%D8%B1-%D8%B4%D8%B9%D8%B1-%D9%85%D9%86%D8%8C-%DB%8C%D8%B9%D9%86%DB%8C-%D8%BA%D8%B1%D9%88%D8%A8-%D8%B2%D9%85%DB%8C%D9%86%DB%8C-%D9%85%D8%B2%D8%A7%D8%B1%D9%BE%D9%88%D8%B4", "post_title_5": "بانوی فصل درختان سارپوش! دیدی که رفتنت از شهرِ شعرِ من، یعنی غروب زمینی مزارپوش؟", "post_content_5": "باید فردا برگردم با دستی که کمتر ولی هنوز درد می کنه. امیدوارم بیمارها درکش رو داشته باشن که نمی تونم دیگه زیاد دندون بکشم، نداشتن هم، کاری از \"دستِ من\" برنمیاد. من به دست ها و سلامتیم حالا حالاها نیاز دارم. خانم نون -دستیارم- زحمت قانع کردنشون رو به عهده گرفته. از طرفی امیدوارم این بار دیگه توی تاکسی بین شهری، وسط ننشینم بخصوص وقتی که کنارم یک مرد کاملا درشت هیکله. درشت هیکل معمولی نه ها! ازون هیکل هایی که نه تنها نیمه ی راست صندلی عقب رو گرفتن بلکه به نیمه چپ که دو تا خانم هستن هم دست اندازی می کنن. بنده خدا خیلی تلاش می کرد به من نخوره ولی توی پیچ های جاده، چاره ای نبود و من به خودم می گفتم بی خیال! هرچند دفعه ی بعدی ترجیح میدم پول یک نفر دیگه رو هم حساب کنم و انقدر تا آخر مسیر منقبض نباشم!\nگفتم تاکسی، یاد تاکسی های در سطح شهر طرحم افتادم. هفته ی پیش تا سوار یکی از تاکسی ها شدم، راننده برگشت و بهم نگاه کرد و سریع به رو به رو خیره شد و راه افتاد. چهره اش خیلی آشنا بود. کل مسیر فکر می کردم کجا دیدمش. وقتی رسیدم و برخلاف بقیه تاکسی ها کرایه ی دوبل ازم گرفت، یادم افتاد که قبلا دو تا از دندون های راننده ی دیابتی رو کشیدم. دندون سومی رو هم چون جراحی لازم بود و وسایل جراحی نداریم، نتونستم و ارجاع دادم به مطب های شهرشون. احتمالا حق داشته دوبل حساب کنه!! \nهفته ی قبلش هم وارد مغازه ای شدم و مغازه دار، پدر یکی از بیمارهام بود. کلا شهر کوچیک، این مسائل رو هم داره. راه بری آشنا می بینی و اگر هم غریبه باشی خیلی توی چشمی. جرئت نداری حرف بزنی چون مطمئنی کلامی به زبون بیاری، همراه با یک کلاغ چل کلاغ از پذیرش و ماما و تمیزکار و غیره می رسه به گوش رئیس شبکه! فقط باید موقع حرف زدنشون لبخند ژوکوند بزنی و تایید کنی و از گوشه ی چشم به ساعتت نگاه کنی که کِی ساعت کاریت تموم میشه! \nمشخصه دوست ندارم برگردم؟!\n\n#تاکسی\n#مرد_گنده\n#راننده_آشنا\n* عنوان بانو از همایون شجریان\n", "post_full_content_4": "\n\n\nپاستیل خورندگانیم!\n\n\n\n\n هوپ ...\n\n\n پنجشنبه ۲۸ دی ۹۶\n\n\n\n ۰۰:۳۴\n\n\n\n\nانقدر رفتار و عادات من و همخونه متفاوته که وقتی یک شباهت پیدا می کنیم کلی ذوق می کنیم. به مکالمه اخیر ما توجه فرمایید:\n-هووووپ!\n-جانم؟\n-یه شباهت دیگه هم داریم.\n-چی؟\n-جفتمون عشق پاستیلیم!\n-اممم! من یک هفته است به جرگه ی عاشقان پاستیل پیوستم ها، بخاطر دستم هی خوردم هی خوردم تا عاشقش شدم. البته مامانم می گفت دیروز توی برنامه خانواده، دکتره گفته پاستیل هیچ تاثیری توی ژلاتین و کلاژن سازی نداره!\n-وایسا ببینم...چی؟! تو تااازه از پاستیل خوشت اومده؟ \n-خب آره!\n-قبلش پفک میخوردی؟\n-چه ربطی داره؟ خب آره! \n-میدونستی وقتشه؟\n-وقت چی؟\n-دختر وقتشه! مگه نشنیدی دختری که از پفک برسه به پاستیل خیلی می فهمه؟\nمن: :-/\n\nبگو: آااااا... \n***\nامروز آروم آروم کارم رو شروع کردم. گویا درد دستم بعد از باز کردن گچ، بخاطر خشک شدن عضلاتم بود. وقتی دو سه تا دندون رو با احتیاط کشیدم و دندون فاطمه کوچولوی مظلوم رو ترمیم کردم، متوجه شدم که خوشبختانه دردم خیلی کمتر شده. \nباید برم تو کار دَمبل و حلقه ی لاستیکی برای تقویت مچ هام. نباید اجازه بدم دردش مزمن بشه. تا اینجای کار خیلی از دستیارم راضی بودم. بیچاره با اینکه خودش کمر درد داره امروز در حین کار، هی غصه ام رو می خورد و میومد کمر و گردنم رو با اصرار ماساژ می داد! تازه بنده خدا هر روز واسم کیک و شکلات انار میاره و به زور به خوردم میده و میگه: بخورین شما خیلی ضعیفین! \n\n\n\n\n\n ۱۱۹\n\n\n\n\n\n\n\n\n۲۱ \n\n\n\n\n\n\n\n\n\n\nکلمات کلیدی :\n\n\nدوست جان\n\n\nطرح نامه\n\n\nطنز درون\n\n\nعلاقه درون\n\n\nلنز دوربین\n\n\nهوپ درون\n\n\n\n", "post_full_content_5": "\n\n\nبانوی فصل درختان سارپوش! دیدی که رفتنت از شهرِ شعرِ من، یعنی غروب زمینی مزارپوش؟\n\n\n\n\n هوپ ...\n\n\n سه شنبه ۲۶ دی ۹۶\n\n\n\n ۱۴:۰۸\n\n\n\n\nباید فردا برگردم با دستی که کمتر ولی هنوز درد می کنه. امیدوارم بیمارها درکش رو داشته باشن که نمی تونم دیگه زیاد دندون بکشم، نداشتن هم، کاری از \"دستِ من\" برنمیاد. من به دست ها و سلامتیم حالا حالاها نیاز دارم. خانم نون -دستیارم- زحمت قانع کردنشون رو به عهده گرفته. از طرفی امیدوارم این بار دیگه توی تاکسی بین شهری، وسط ننشینم بخصوص وقتی که کنارم یک مرد کاملا درشت هیکله. درشت هیکل معمولی نه ها! ازون هیکل هایی که نه تنها نیمه ی راست صندلی عقب رو گرفتن بلکه به نیمه چپ که دو تا خانم هستن هم دست اندازی می کنن. بنده خدا خیلی تلاش می کرد به من نخوره ولی توی پیچ های جاده، چاره ای نبود و من به خودم می گفتم بی خیال! هرچند دفعه ی بعدی ترجیح میدم پول یک نفر دیگه رو هم حساب کنم و انقدر تا آخر مسیر منقبض نباشم!\nگفتم تاکسی، یاد تاکسی های در سطح شهر طرحم افتادم. هفته ی پیش تا سوار یکی از تاکسی ها شدم، راننده برگشت و بهم نگاه کرد و سریع به رو به رو خیره شد و راه افتاد. چهره اش خیلی آشنا بود. کل مسیر فکر می کردم کجا دیدمش. وقتی رسیدم و برخلاف بقیه تاکسی ها کرایه ی دوبل ازم گرفت، یادم افتاد که قبلا دو تا از دندون های راننده ی دیابتی رو کشیدم. دندون سومی رو هم چون جراحی لازم بود و وسایل جراحی نداریم، نتونستم و ارجاع دادم به مطب های شهرشون. احتمالا حق داشته دوبل حساب کنه!! \nهفته ی قبلش هم وارد مغازه ای شدم و مغازه دار، پدر یکی از بیمارهام بود. کلا شهر کوچیک، این مسائل رو هم داره. راه بری آشنا می بینی و اگر هم غریبه باشی خیلی توی چشمی. جرئت نداری حرف بزنی چون مطمئنی کلامی به زبون بیاری، همراه با یک کلاغ چل کلاغ از پذیرش و ماما و تمیزکار و غیره می رسه به گوش رئیس شبکه! فقط باید موقع حرف زدنشون لبخند ژوکوند بزنی و تایید کنی و از گوشه ی چشم به ساعتت نگاه کنی که کِی ساعت کاریت تموم میشه! \nمشخصه دوست ندارم برگردم؟!\n\n#تاکسی\n#مرد_گنده\n#راننده_آشنا\n* عنوان بانو از همایون شجریان\n\n\n\n\n\n\n ۲۳۴\n\n\n\n\n\n\n\n\n۱۱ \n\n\n\n\n۱۲ \n\n\n\n\n\n\n\n\nکلمات کلیدی :\n\n\nطرح نامه\n\n\nغُر درون\n\n\nهوپ و بیماران!\n\n\n\n\n\n\n", "post_full_content_3": "\n\n\nمی ریم که با تعریف این دو خاطره، دی رو تموم و بهمن ماه رو تحویل بگیریم!\n\n\n\n\n هوپ ...\n\n\n شنبه ۳۰ دی ۹۶\n\n\n\n ۰۰:۳۵\n\n\n\n\nبیمار مرد ٤٥-٤٦ ساله با سابقه ی ناراحتی قلبی و با نامه ی متخصص قلب وارد اتاقم شد. به قدری بدخط بود که اصلا نمی فهمیدم چی نوشته. یه عبارت اختصاری تو مایه های PCOS!! به عنوان مشکل بیمار نوشته بود. از پزشک مرکز پرسیدم، اون هم متوجه نشد چه بیماری داره ولی بقیه ی خطوط رو خوند: با آرامش و بی حسی بدون وازوکانستریکتور ( رگ فشار) کار شود. ASA ( آسپرین) از سه روز قبل قطع شود. \nبیمار گفت چند روزه آسپرین نخورده. با توکل به خدا ریشه ی دندون شش بالاش رو کشیدم. زیاد خونریزی نداشت. خوشحال رفتم سراغ ٤ و ٥ که دیدم اولی خیلی خونریزی می کنه. نیاز به بخیه بود. در حین بخیه زدن حواسم به جای خالی دندون کانین (نیش) بیمار جلب شد. به طرز عجیب غریبی استخوانش گود شده بود. انگار دندونپزشک دندون رو به کل با استخوان اطرافش کشیده بود. ازش پرس و جو کردم و متوجه شدم بیمار در طی یک عملیات انتحاری بخاطر درد زیاد و با توصیه تکنسین داروخانه، سیخ داغ رو وارد دندون پوسیده اش کرده، بعد انقدر دردش تشدید شده که نصفه شب خودش با انبردست دندونش رو با استخوان اطرافش به قول خودش ' کَنده ' ! با تعجب به بیمار نگاه کردم و گفتم: چی بگم؟ یک هفته دیگه بیاین بخیه هاتون رو بکشم. ولی نه، شما که بلدین بخیه رو هم خودتون بکشین! :-/\n\n#بیمارِ_دندانپزشک\n\n***\nیه استاد اطفال داشتیم که می گفت دندونپزشکا بعد از یک مدت، تمام توجهشون معطوف میشه به اون دندونی که روش کار می کنن و حواسشون به بقیه دندون ها و حتی بیمار نیست! حین کار مرتب این ذکر رو بگین: به این دندون یک آدم وصله! به این دندون یک آدم وصله! \nخدایی تلاشم رو می کنم وقتی بیمار میاد و از  وضعیت یک دندونش شکایت داره، همه ی دندون هاش رو به صورت دقیق معاینه و راهنماییش کنم ولی بعضی وقتا انقدر سرم شلوغه که همه ی حواسم به همون دندونی که روش کار می کنم، پرت میشه. ولی اون روز فرق داشت. ترمیم کامپوزیت دندون های قدامی بود. هی یک رنگ سبز پررنگ روی دندون های خلفی بیمار حواسم رو پرت می کرد. آینه رو گرفتم سمتش و در کمال تعجب دیدم اون جسم سبزرنگ که به دندون های خلفی بالا چسبیده، آدامسه!! بعلهههه بیمار دلش نیومده بود آدامسش رو دور بندازه و اون رو چسبونده بود یک گوشه که بعدا دوباره استفاده کنه. بنده خدا از بس بهش تا آخر کار تیکه پروندم کلی خجالت کشید! :-))\n\n#آدامس_مهم_بیمار\n\n***\nبه امید هفته ای پر از اتفاقات خوب و سرشار از انرژی،\nشبتون بخیر :-)\n\n\n\n\n\n ۲۵۳\n\n\n\n\n\n\n\n\n۱۹ \n\n\n\n\n۱۷ \n\n\n\n\n\n\n\n\nکلمات کلیدی :\n\n\nطرح نامه\n\n\nهوپ و بیماران!\n\n\n\n\n\n\n", "post_full_content_2": "\n\n\nاگه بتونم این نکته رو آموزش بدم به بیماران، راحت و سبکبال از دنیا میرم!\n\n\n\n\n هوپ ...\n\n\n دوشنبه ۲ بهمن ۹۶\n\n\n\n ۱۴:۳۷\n\n\n\n\nممنونم که با داد و بیداد و هوچی گری و تهدید به اینکه اگه پول تو حسابم بود، کسی رو توی مرکز زنده نمی گذاشتم، اعصابم رو برای بقیه روز به هم ریختی؛ آقای پدرِ بیمارِ به ظاهر محترم!\n\n\n\n+ بعدا نوشت: با دقت به عکس سه نکته رو متوجه شدم:\nیک: من از اولم دست خطم دکتری بوده، روم به دیوار با این دست خط!\nدو: انقدر عصبی بودم که یک نقطه هم جا گذاشتم: دندانپرشکی! \nسه: کم مونده بوده تا روی درب اتاق، زیر نوبت قبلی خط بکشم!\n\n\n\n\n\n ۳۲۰\n\n\n\n\n\n\n\n\n۱۷ \n\n\n\n\n۲۷ \n\n\n\n\n\n\n\n\nکلمات کلیدی :\n\n\nخشم درون\n\n\nشگفتی های بُرون\n\n\nطرح نامه\n\n\nلنز دوربین\n\n\nهوپ و بیماران!\n\n\n\n\n\n\n", "post_full_content_1": "\n\n\nنترس، قول میدم نخورَمت!\n\n\n\n\n هوپ ...\n\n\n چهارشنبه ۴ بهمن ۹۶\n\n\n\n ۱۷:۵۰\n\n\n\n\n\n\nبا توجه به حدیث بالا و حجم بالای ترسی که بچه ها از من و اتاقم دارن، مطمئنا من بهشت رو هم ببینم؛ این سرای مذکور رو نمی بینم. هعییی...\n\nبرای ارزیابی میزان همکاری بیماران اطفال توی دندونپزشکی یک طبقه بندی به اسم فرانکل داریم. بچه ی کاملا غیر همکار دو منفی، غیرهمکاری که امید میره یکم همکار بشه منفی، بچه همکار و کمی نگران مثبت، و بچه ی کاملا همکار دو مثبته. بعد تصور کنین بچه ای که امروز آخر سر نوبت داده بودم از دو منفی هم به رد بود. از همون اول کار جیغ می زد تا وقتی به زور روی یونیت خوابوندنش. قشنگ اندیکاسیون بیهوشی داشت، ولی هزینه اتاق عمل هم نداشتن. اون تکنیک های مهربونی و جونم و قربونم اصلا فایده ای نداشت. یکم صبر کردم تا گریه هاش تموم بشه، دیدم نه! به مامان بچه آروم گفتم قراره سرش داد بزنم، در جریان باشین! اونجا بود که اون روی هوپانه ام رو گذاشتم زمین و همپای بچه شروع کردم به داد و بیداد!! اول از همه مامان بچه رو با داد همراه چشمک بیرون کردم. بعد خانوم نون که میومد با مهربونی بچه رو ساکت کنه بدتر لوسش می کرد و همین طور آقای میم ( تمیزکار) که اینطور وقت ها از عمد توی اتاقم معطل می کنه و بیرون نمیره و از اون ور اتاق بچه رو دعوا می کنه فرستادم بیرون. گفتم تحت هیچ شرایطی کسی نیاد توی اتاقم! همه رفتن. تابلت( میز دندونپرشکی) رو آوردم روی سینه بچه. یه جورایی گیرش انداختم. بعد خبیث خندیدم و گفتم: نازنین! الان من موندم و تو! همه رفتن خونشون! من تا خود صبح وقت دارم. میخوای زود بری؟ با جیغ گفت: آرهههه مامااااان!\n-مامانت نیست. رفت خونتون. گفت هر وقت کار نازنین تموم شد بگین بیام دنبالش! \nاز ترس یکم صدای گریه اش کم شد و به اطراف نگاه کرد. سریع بی حسی زدم واسش. جیغش دوباره بالا رفت. طفل معصوم متوجه شد انگار گیر افتاده با گریه گفت: خالههه درد نداشته باشه! \n- اگه اذیت کنی درد داره. \nو واقعا هم اذیت کرد. دست و پا می زد و گریه می کرد. با یک دستم فکش رو باز نگه داشته بودم و با دست دیگه ام تراش می دادم. هعی به خودم می گفتم: تشنج نکنه؟ نبنده دهانش رو کلا انگشتم به فنا بره؟ زبونش سوراخ نشه؟ جیش نکنه؟!! توی همین افکار بودم و تصمیم گرفتم شیفت بدم از خاله عصبانی به خاله ی مهربون. قصه ی همیشگی کِرم های توی دندون که این بار عروسی گرفتن و من عروسیشون رو عزا کردم (واسه همینه که از دهانش خون میاد!) رو تعریف کردم. صدای گریه آروم آروم قطع شد. مثل اینکه بچه متوجه شد خبری نیست و ترس نداره. شروع کرد به سوال پرسیدن با فاصله زمانی سی ثانیه یک بار: خاله کی تموم میشه؟ کی تموم میشه؟ تموم میشه؟ میشه؟! چیکار داری می کنی؟ این چیه؟ اون چیه؟ تلخه؟ شیرینه؟ تنده؟ \nتموم شد. ازش قول گرفتم دفعه ی بعدی که میاد واسم نقاشی با موضوع دندونپزشکی بکشه که مثل بقیه ی نقاشی های بچه ها، بچسبونم به دیوار اتاق. دستم رو گرفت و با لبخند!! از روی یونیت پا شد. در اتاق که باز شد همه پشت در تجمع کرده بودن. لبخند پدر و مادر نازنین و تشکرشون، خستگیم رو به در کرد.\n\n\n\n+ مشخصه به تخصص اطفال دارم جدی فکر می کنم، یا بیشتر توضیح بدم؟! خدایا یعنی میشه؟! \n\n\n\n\n\n\n ۲۸۳\n\n\n\n\n\n\n\n\n۱۲ \n\n\n\n\n۲۷ \n\n\n\n\n\n\n\n\nکلمات کلیدی :\n\n\nعلاقه درون\n\n\nلایه ی درون\n\n\nلنز دوربین\n\n\nهوپ درون\n\n\nهوپ و بیماران!\n\n\n\n\n\n\n"}