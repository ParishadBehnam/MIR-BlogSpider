{"type": "blog", "blog_name": "حقیقت روشن:", "blog_url": "http://uria2.blog.ir/", "post_url_1": "http://uria2.blog.ir/1396/10/29/%D9%86%DA%A9%D8%AA%D9%87-%D9%87%D8%A7-%D9%87%D8%B3%D8%AA-%D8%A8%D8%B3%DB%8C-69", "post_title_1": "نکته ها هست بسی.... (69)", "post_content_1": "آنانکه گفتند:فردوسی بزرگ شاهنامه را به خاطر پول سروده،چقدر پول گرفتند؟***آموزش نظامیچه جایگاهی در نظام آموزشی دارد؟***ببخشید! می توانم بپرسمتیمّم ارتماسی چگونه ست ؟***- \"مگر دیوانه شده اند که با شما مذاکره کنند؟\": شما دیوانه بودید که مذاکره کردید؟***آتش به اختیار یعنی همان خصوصی سازیاین بار در عرصۀ فرهنگ***اگر آذربایجان به جز آتورپاتکان (323 پ.م)وجه تسمیۀ دیگری دارد،فقط بگویید از چه زمانی رایج شده ؟!***صراط در آخرت برای کسی فراخ استکه در دنیا بر راه باریک برود***البتّه که صاحب اختیاریدولی حق ندارید از اختیارتان استفاده کنید***دستاوردهای ادّعایی برجامبا عینک که هیچ با میکروسکوپ هم قابل مشاهده نیست،ولی یک دستاورد دور دارد که با تلسکوپ قابل مشاهده استو آن، کسب تجربه برای ملّت ایران است.***\n\n", "post_url_2": "http://uria2.blog.ir/1396/10/29/%D8%BA%D8%B2%D9%84-%D8%A7%DB%8C%D9%86%DA%A9-%D8%BA%D8%B2%D9%87", "post_title_2": "غزل) اینک غزّه", "post_content_2": "نزد هر وجدان بیدار این حقیقت برملا ست: صهیونیسم اینک یزید و غزّه اینک کربلا ست   ای عرب! کم کن حدیث زلف و روی و خال و خط «زلف دلبر دام راه و غمزه اش تیر بلا ست»   ساعتی پا پس بکش از چار دیوار شکم تا ببینی همزبانت بر چه حالی مبتلا ست   غیرت انسانی آیا می پذیرد این سکوت بر قضایایی کزآن نه طاق گردون پر صلا ست ؟....   کربلا تفسیر پیروزیّ ایمان بر سلاح حق به باطل، کوخ بر کاخ و تعالی بر طلا ست   قدسیان! روح حماسی را نگه دارید خوب پشتتان اینجا دعای زمرۀ اهل ولا ست   خصم خود چون عقربی در حلقۀ آتش شده ست سنگ گورش از نهیب بانگ \"لا حول و لا\"ست   هان، به پا خیز ای مسلمان! بهر دفع صهیونیسم دست حق همراه اهل لشکر \"قالوا بلی\" ست   من نمی گویم، خدا بل خود گواهی داده است: هر زمانی روز عاشورا و هر جا کربلا ست.\n", "post_url_3": "http://uria2.blog.ir/1396/10/28/%D8%B4%D8%B9%D8%B1-%D8%B7%D9%86%D8%B2-%D9%87%D8%AF%D9%81%D9%85%D9%86%D8%AF%DB%8C-%D8%AF%DB%8C%D9%88%D8%A7%D9%86%DA%AF%DB%8C-%D9%87%D8%A7", "post_title_3": "شعر طنز) هدفمندی دیوانگی ها", "post_content_3": "من و مشاور هر دو دیوانه بودیم\nامّا بدون تفاوت پیشرفت حاصل نمی شود\nپس لازم است دیوانگی هایمان را هدفمند کنیم !\n", "post_url_4": "http://uria2.blog.ir/1396/10/26/%D8%B4%D8%A8%D9%87%D9%87-%D8%A7%DB%8C-%D8%AF%DB%8C%DA%AF%D8%B1", "post_title_4": "شبهه ای دیگر", "post_content_4": "هرچی ما میخوایم وارد عالم سیاست نشیم، ولی اینا نمیذارن. البتّه بنده سکولار نیستم و و قائل به دو نوع سیاست خوب و بد هستم که اوّلی رو اسلام تأیید میکنه؛ ولی اونی که در عمل داره اعمال میشه همون دوّمیه که غربی ها به اسم \"ماکیاولیسم\" میشناسن و بین خودمون هم به اسم \"پدرسوختگی\" شناخته میشه. حالا این ماکیاولیسم یا به زبان خودمون پدرسوختگی اگه به اسم دین و دیانت اعمال بشه که دیگه بدتر. به قول بوالفضول الشّعرای ارومی:\n«سیاست کی ایشی خیانت اولا             غلط ائلیر عین دیانت اولا!».\nترجمه ش:\nسیاست که کارش خیانت بود             غلط کرده عین دیانت بود!\nبه گزارش زیر توجّه کنید:\n\nحجت الاسلام حسن روحانی رئیس جمهور ۱۸ دی ماه در جمع وزیر و معاونان وزارت امور اقتصاد و دارایی با اشاره به ضرورت نقد در هر شرایطی عنوان کرد: «همه باید انتقاد بشوند استثنا نداریم ، تمام مسئولین در کشور قابل نقد هستند ، ما در کشور معصوم نداریم ، اگر یک وقتی امام زمان ظهور کرد آنوقت هم میشود نقد کرد. پیامبر هم اجازه نقد می‌داد. دیگه بالاتر از پیامبر  در تاریخ نداریم. وقتی پیامبر صحبت می‌کرد، طرف بلند می‌شد روبروی پیامبر و می‌گفت: حرفی که داری می‌زنی نظر توست یا وحی است؟  اگر پیامبر می‌گفت: نظر من است، انتقاد می‌کرد و می‌گفت: من قبول ندارم. ما در زمان حکومت معصوم هم نقد داریم. اگر نقد توأم باشه با امید، اراده و راه حل درست، همیشه مفید است. باید راه حل بدهیم.\nبه دنبال این خبر برخی از منتقدان دولت، در فضای مجازی مطلب گذاشتن که چطور رییس جمهور امام معصوم(ع) رو قابل نقد می دونه؟ دفتر ریاست جمهوری هم بلافاصله اطّلاعیه داد و این انتسابات رو کذب محض خونده و از اعتقاد قلبی دولتمردان به عصمت معصومین خبر داد. ولی چند نکته که در اینجا از خاطر ها مغفول مونده، اینه که:1- این جمله هم مثل خیلی از جملات قبلی ایشون مبهمه و کژتابی داره. برداشت آقایان هم یه استنباط کاملاً طبیعیه. شما اگه ریگی به کفشتون نیست، مثل آدم حرف یزنید دیگه! چه کاریه؟\n2- گیریم ایشون -مطابق اطّلاعیه- ملتفت بوده که استقبال معصومین از نقد، به معنی عمل به اون نقدها نیست. دیگه بدتر! با این فرض هم اونوقت یه شیطنت ظریفی اینجا هست که: دولتمردان خودشونو -نعوذبالله- با معصومین مقایسه کنن و اجازه بدن مردم نقد خودشونو بکنن و اونها هم به هرحال راه خودشونو برن. یعنی در نهایت همون آش و همون کاسه.\n3- اگر یه وقتی امام زمان ظهور کرد؟ مگه قراره ظهور نکنه؟ فراموش نکنیم سخنگوی کنونی دولت همونیه که یه زمانی صفت \"مهدوی\" رو به عنوان فحش برای مسخره کردن و از میدان بدر بردن رقیباش استفاده میکرد. قضیه پیچدارتر از این حرفهاست... .\n4- با تکذیب فوری دفتر رییس جمهور، جنبۀ نقدپذیری دولتی ها رو هم دیدیم! بابا بذارید حرف خودتون هنوز پخش بشه و یه چند ساعتی از روش بگذره آخه.\n", "post_url_5": "http://uria2.blog.ir/1396/10/26/%D8%AA%D9%81%D8%B1%DB%8C%D8%B7-%D9%88-%D8%A7%D9%81%D8%B1%D8%A7%D8%B7", "post_title_5": "تفریط و افراط", "post_content_5": "امیال مختلفی درون انسان است که همه آنها با عقل مدیریّت می شوند. انسان وقتی گرسنه شود، اگر عقلش کار نکند، همه چیز می خورد. وقتی تشنه شود، اگر عقلش کار نکند، همه چیز می نوشد... . عشق به معنای معمول کلمه مثل عشق به جنس مخالف هم یکی از همین امیال طبیعی است، باید با عقل مدیریّت شود. حالا چون انسان گرسنه یا تشنۀ بی عقل دلش می خواهد همه چیز بخورد یا بنوشد، باید بگوییم گرسنگی یا تشنگی نقطه مقابل عقل است؟! عشق هم همینطور است و به هیچ وجه -برخلاف آنچه که تبلیغ شده- نقطه مقابل عقل نیست. این تبلیغ و اغراق، به خاطر کوتاهی های قبلی در ادا کردن حقّش بوده.\nعشق به معنایی که اغلب استفاده می کنیم، از باور به اصل \"اختیار\" ریشه می گیرد و این از ویژگی های مکتب تشیّع است که در قرون اوّلیّۀ اسلامی در حاشیه بود. در آن زمان فلسفۀ مشّایی و کلام معتزلی در جهان اسلام حاکم بود که ویژگی شان عقل گرایی غلیظ شان بود. حتّی در عرصۀ ادبیّات فارسی هم سبک خراسانی برقرار بود که از همین ویژگی برخوردار بود. برای همین مفهوم عشق را به اندازه ای که امروزه مهم می دانیم، مهم ندانستند و روایات مربوطه را هم کنار گذاشتند. البتّه \"احتکار\" نکردند و روایات الآن هم در دست ما هست، ولی در تفسیر و تشریح آنها کوتاهی کردند. بعدها هم هواداران فلسفۀ اشراقی و کلام اشعری و سبک شعری عراقی برای اینکه اوج کوتاهی های دولت قبل(!) را نشان بدهند، در اهمّیت عشق و عاشقی اغراق کردند. در حال حاضر هم معدود علمایی که بعضاً به این موضوع می پردازند، همگی خط شکن بوده و از پیشینیان خود چیزی به ارث نبرده اند که نقل کنند.\nپس عشق و عقل هیچگاه در مقابل هم نیستند و عقل نقش مدیریّت عناصر مختلف وجود انسان را بر عهده دارد که البتّه عشق نیز برترین آنهاست.\n", "post_full_content_5": "\nتفریط و افراط\nسه شنبه, ۲۶ دی ۱۳۹۶، ۱۰:۳۲ ق.ظ\n\n\nامیال مختلفی درون انسان است که همه آنها با عقل مدیریّت می شوند. انسان وقتی گرسنه شود، اگر عقلش کار نکند، همه چیز می خورد. وقتی تشنه شود، اگر عقلش کار نکند، همه چیز می نوشد... . عشق به معنای معمول کلمه مثل عشق به جنس مخالف هم یکی از همین امیال طبیعی است، باید با عقل مدیریّت شود. حالا چون انسان گرسنه یا تشنۀ بی عقل دلش می خواهد همه چیز بخورد یا بنوشد، باید بگوییم گرسنگی یا تشنگی نقطه مقابل عقل است؟! عشق هم همینطور است و به هیچ وجه -برخلاف آنچه که تبلیغ شده- نقطه مقابل عقل نیست. این تبلیغ و اغراق، به خاطر کوتاهی های قبلی در ادا کردن حقّش بوده.\nعشق به معنایی که اغلب استفاده می کنیم، از باور به اصل \"اختیار\" ریشه می گیرد و این از ویژگی های مکتب تشیّع است که در قرون اوّلیّۀ اسلامی در حاشیه بود. در آن زمان فلسفۀ مشّایی و کلام معتزلی در جهان اسلام حاکم بود که ویژگی شان عقل گرایی غلیظ شان بود. حتّی در عرصۀ ادبیّات فارسی هم سبک خراسانی برقرار بود که از همین ویژگی برخوردار بود. برای همین مفهوم عشق را به اندازه ای که امروزه مهم می دانیم، مهم ندانستند و روایات مربوطه را هم کنار گذاشتند. البتّه \"احتکار\" نکردند و روایات الآن هم در دست ما هست، ولی در تفسیر و تشریح آنها کوتاهی کردند. بعدها هم هواداران فلسفۀ اشراقی و کلام اشعری و سبک شعری عراقی برای اینکه اوج کوتاهی های دولت قبل(!) را نشان بدهند، در اهمّیت عشق و عاشقی اغراق کردند. در حال حاضر هم معدود علمایی که بعضاً به این موضوع می پردازند، همگی خط شکن بوده و از پیشینیان خود چیزی به ارث نبرده اند که نقل کنند.\nپس عشق و عقل هیچگاه در مقابل هم نیستند و عقل نقش مدیریّت عناصر مختلف وجود انسان را بر عهده دارد که البتّه عشق نیز برترین آنهاست.\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۲۶\n\n\n\n\nامید شمس آذر\n\n\n\n\n\n\n\n\n", "post_full_content_3": "\nشعر طنز) هدفمندی دیوانگی ها\nپنجشنبه, ۲۸ دی ۱۳۹۶، ۰۵:۱۷ ب.ظ\n\n\nمن و مشاور هر دو دیوانه بودیم\nامّا بدون تفاوت پیشرفت حاصل نمی شود\nپس لازم است دیوانگی هایمان را هدفمند کنیم !\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۲۸\n\n\n\n\nامید شمس آذر\n\n\n\n\n\n\n\n\n", "post_full_content_4": "\nشبهه ای دیگر\nسه شنبه, ۲۶ دی ۱۳۹۶، ۰۱:۲۴ ب.ظ\n\n\nهرچی ما میخوایم وارد عالم سیاست نشیم، ولی اینا نمیذارن. البتّه بنده سکولار نیستم و و قائل به دو نوع سیاست خوب و بد هستم که اوّلی رو اسلام تأیید میکنه؛ ولی اونی که در عمل داره اعمال میشه همون دوّمیه که غربی ها به اسم \"ماکیاولیسم\" میشناسن و بین خودمون هم به اسم \"پدرسوختگی\" شناخته میشه. حالا این ماکیاولیسم یا به زبان خودمون پدرسوختگی اگه به اسم دین و دیانت اعمال بشه که دیگه بدتر. به قول بوالفضول الشّعرای ارومی:\n«سیاست کی ایشی خیانت اولا             غلط ائلیر عین دیانت اولا!».\nترجمه ش:\nسیاست که کارش خیانت بود             غلط کرده عین دیانت بود!\nبه گزارش زیر توجّه کنید:\n\nحجت الاسلام حسن روحانی رئیس جمهور ۱۸ دی ماه در جمع وزیر و معاونان وزارت امور اقتصاد و دارایی با اشاره به ضرورت نقد در هر شرایطی عنوان کرد: «همه باید انتقاد بشوند استثنا نداریم ، تمام مسئولین در کشور قابل نقد هستند ، ما در کشور معصوم نداریم ، اگر یک وقتی امام زمان ظهور کرد آنوقت هم میشود نقد کرد. پیامبر هم اجازه نقد می‌داد. دیگه بالاتر از پیامبر  در تاریخ نداریم. وقتی پیامبر صحبت می‌کرد، طرف بلند می‌شد روبروی پیامبر و می‌گفت: حرفی که داری می‌زنی نظر توست یا وحی است؟  اگر پیامبر می‌گفت: نظر من است، انتقاد می‌کرد و می‌گفت: من قبول ندارم. ما در زمان حکومت معصوم هم نقد داریم. اگر نقد توأم باشه با امید، اراده و راه حل درست، همیشه مفید است. باید راه حل بدهیم.\nبه دنبال این خبر برخی از منتقدان دولت، در فضای مجازی مطلب گذاشتن که چطور رییس جمهور امام معصوم(ع) رو قابل نقد می دونه؟ دفتر ریاست جمهوری هم بلافاصله اطّلاعیه داد و این انتسابات رو کذب محض خونده و از اعتقاد قلبی دولتمردان به عصمت معصومین خبر داد. ولی چند نکته که در اینجا از خاطر ها مغفول مونده، اینه که:1- این جمله هم مثل خیلی از جملات قبلی ایشون مبهمه و کژتابی داره. برداشت آقایان هم یه استنباط کاملاً طبیعیه. شما اگه ریگی به کفشتون نیست، مثل آدم حرف یزنید دیگه! چه کاریه؟\n2- گیریم ایشون -مطابق اطّلاعیه- ملتفت بوده که استقبال معصومین از نقد، به معنی عمل به اون نقدها نیست. دیگه بدتر! با این فرض هم اونوقت یه شیطنت ظریفی اینجا هست که: دولتمردان خودشونو -نعوذبالله- با معصومین مقایسه کنن و اجازه بدن مردم نقد خودشونو بکنن و اونها هم به هرحال راه خودشونو برن. یعنی در نهایت همون آش و همون کاسه.\n3- اگر یه وقتی امام زمان ظهور کرد؟ مگه قراره ظهور نکنه؟ فراموش نکنیم سخنگوی کنونی دولت همونیه که یه زمانی صفت \"مهدوی\" رو به عنوان فحش برای مسخره کردن و از میدان بدر بردن رقیباش استفاده میکرد. قضیه پیچدارتر از این حرفهاست... .\n4- با تکذیب فوری دفتر رییس جمهور، جنبۀ نقدپذیری دولتی ها رو هم دیدیم! بابا بذارید حرف خودتون هنوز پخش بشه و یه چند ساعتی از روش بگذره آخه.\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۲۶\n\n\n\n\nامید شمس آذر\n\n\n\n\n\n\n\n\n", "post_full_content_1": "\nنکته ها هست بسی.... (69)\nجمعه, ۲۹ دی ۱۳۹۶، ۰۶:۴۳ ب.ظ\n\n\nآنانکه گفتند:فردوسی بزرگ شاهنامه را به خاطر پول سروده،چقدر پول گرفتند؟***آموزش نظامیچه جایگاهی در نظام آموزشی دارد؟***ببخشید! می توانم بپرسمتیمّم ارتماسی چگونه ست ؟***- \"مگر دیوانه شده اند که با شما مذاکره کنند؟\": شما دیوانه بودید که مذاکره کردید؟***آتش به اختیار یعنی همان خصوصی سازیاین بار در عرصۀ فرهنگ***اگر آذربایجان به جز آتورپاتکان (323 پ.م)وجه تسمیۀ دیگری دارد،فقط بگویید از چه زمانی رایج شده ؟!***صراط در آخرت برای کسی فراخ استکه در دنیا بر راه باریک برود***البتّه که صاحب اختیاریدولی حق ندارید از اختیارتان استفاده کنید***دستاوردهای ادّعایی برجامبا عینک که هیچ با میکروسکوپ هم قابل مشاهده نیست،ولی یک دستاورد دور دارد که با تلسکوپ قابل مشاهده استو آن، کسب تجربه برای ملّت ایران است.***\n\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۲۹\n\n\n\n\nامید شمس آذر\n\n\n\n\n\n\n\n\n", "post_full_content_2": "\nغزل) اینک غزّه\nجمعه, ۲۹ دی ۱۳۹۶، ۰۵:۴۹ ب.ظ\n\n\nنزد هر وجدان بیدار این حقیقت برملا ست: صهیونیسم اینک یزید و غزّه اینک کربلا ست   ای عرب! کم کن حدیث زلف و روی و خال و خط «زلف دلبر دام راه و غمزه اش تیر بلا ست»   ساعتی پا پس بکش از چار دیوار شکم تا ببینی همزبانت بر چه حالی مبتلا ست   غیرت انسانی آیا می پذیرد این سکوت بر قضایایی کزآن نه طاق گردون پر صلا ست ؟....   کربلا تفسیر پیروزیّ ایمان بر سلاح حق به باطل، کوخ بر کاخ و تعالی بر طلا ست   قدسیان! روح حماسی را نگه دارید خوب پشتتان اینجا دعای زمرۀ اهل ولا ست   خصم خود چون عقربی در حلقۀ آتش شده ست سنگ گورش از نهیب بانگ \"لا حول و لا\"ست   هان، به پا خیز ای مسلمان! بهر دفع صهیونیسم دست حق همراه اهل لشکر \"قالوا بلی\" ست   من نمی گویم، خدا بل خود گواهی داده است: هر زمانی روز عاشورا و هر جا کربلا ست.\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۲۹\n\n\n\n\nامید شمس آذر\n\n\n\n\n\n\n\n\n"}