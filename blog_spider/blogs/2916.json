{"type": "blog", "blog_name": "سلسبیل", "blog_url": "http://salsabil110.blog.ir/", "post_url_1": "http://salsabil110.blog.ir/1396/08/10/72%D9%85%D9%84%D8%AA", "post_title_1": "72ملت", "post_content_1": "إِنَّ إِبْرَاهِیمَ کَانَ أُمَّةً قَانِتًا لِلَّهِ حَنِیفًا(120نحل)\n\nبا چشمان از حدقه بیرون زده می گفت: اعجاز اباعبدالله(علیه السلام) در همین اجتماع 72ملت در راهپیمایی اربعین است.نگاه کن ببین همه می آیند \nسیاه و سفید \nمسیحی و مسلمان \nسنی و شیعه\nپیر و جوان\nعاصی و عبد\nشیخ و شیر خوار\nزن و مرد...\n\nو نمی دانست اینها همان 72 تن روز عاشورایند. بلکه 72 امتند 72 ملتند\nجون و بریر بن خضیر\nوهب و نافع بن هلال\nزهیر و ابوثمامه\nمسلم بن عوسجه و علی اکبر\nحر بن یزید ریاحی و قمر منیر بنی هاشم\nحبیب و علی اصغر\nزینب و حسین...\n\nپ ن:همانا ابراهیم امتی مطیع و فرمانبردار و یکتاپرست بود.", "post_url_2": "http://salsabil110.blog.ir/1396/07/18/%D9%85%D8%A7-%D8%A8%D8%A7-%D8%AA%D9%88-%D8%B2%D9%86%D8%AF%D9%87-%D9%85%DB%8C-%D8%B4%D9%88%DB%8C%D9%85", "post_title_2": "ما با تو زنده می شویم", "post_content_2": "\nوَاللَّهُ الَّذِی أَرْسَلَ\nالرِّیَاحَ فَتُثِیرُ سَحَابًا فَسُقْنَاهُ إِلَىٰ بَلَدٍ مَیِّتٍ فَأَحْیَیْنَا\nبِهِ الْأَرْضَ بَعْدَ مَوْتِهَا ۚ کَذَٰلِکَ النُّشُورُ(9فاطر)\n\nدر زمان\nحضرت موسی علیه السلام در بنی اسرائیل به جهت نیامدن باران قحطی شد. مردم خدمت\nحضرت موسی رسیدند و گفتند: برای ما نماز استسقاء نماز باران بخوان. حضرت موسی علیه\nالسلام برخواست که با قوم خود برای دعای باران بروند و بیشتر از هفتاد هزار نفر\nبودند. هرچه دعا کردند باران نیامد.\nحضرت موسی\nعلیه السلام عرض کرد: خدایا چرا باران نمی آید، مگر قدر و منزلت من نزد تو کهنه\nشده؟ خطاب رسید: نه، لیکن میان شما یک نفر است که چهل سال مرا معصیت می کند. به او\nبگو از جمعیت خارج شود تا باران رحمتم را نازل کنم.موسی علیه السلام عرض کرد: الهی\nصدای من ضعیف است، چگونه به هفتاد هزار جمعیت برسد؟ \nخطاب شد: ای\nموسی تو بگو من صدای تو را به مردم می رسانم. حضرت موسی به صدای بلند صدا زد: ای\nکسی که چهل سال است معصیت خدا را می کنی از میان ما برخیز و بیرون رو که خداوند به\nجهت شومی و بدی تو باران رحمتش را از ما قطع کرده.\nآن مرد\nعاصی برخواست نگاهی به اطراف کرد، دید کسی بیرون نرفت. فهمید خودش باید بیرون برود.\nبا خود گفت چه کنم. اگر برخیزم و از میان مردم بروم که مردم مرا می بینند و می\nشناسند و رسوا می شوم و اگر نروم که خدا باران نمی دهد. همانجا نشست و از روی حقیقت\nتوبه کرد و از کرده خود پشیمان شد. یکدفعه ابرها آمده و به هم متصل شد و چنان\nبارانی آمد که تمام سیراب شدند.\nموسی عرض\nکرد: الهی کسی که از میان ما بیرون نرفت چگونه شد که باران آمد؟ \nخطاب شد: سقیتکم\nبالذی منعتکم به شما باران دادم، به سبب آن کسی که شما را منع کردم و گفتم از میان\nشما بیرون برود.\nموسی علیه\nالسلام عرض کرد: خدایا! این بنده را به من بنما.\n\n\nخطاب شد: ای\nموسی آن وقتی که مرا معصیت می کرد رسوایش نکردم، حال که توبه کرده او را رسوا کنم؟\nحاشا، من نمامین و سخن چینان را دشمن می دارم، خود نمامی کنم؟\n\nسالهاست غرق در گناهم و هر محرم بی هیچ دعایی میایی و کویر دلم را گلستان می کنی.\nو من سالهاست برای تو گریه می کنم و تو سالهاست آب دیدگانم را می گیری و آب رویم می بخشی و بی آنکه کسی بفهمد پاکم میکنی.\nبرای زنده شدن جمیع خلائق در محشر نفخ صور لازم نیست \nدوخط روضه ارباب بخوانید همه حی می شوند.\nپ ن:خداست که\nبادها را فرستاد تا ابری را برانگیزند، پس ما آن را به سوی سرزمین مرده راندیم و\nزمین را پس از مردگی اش به وسیله آن زنده کردیم؛ زنده شدن مردگان هم این گونه است.\n", "post_url_3": "http://salsabil110.blog.ir/1396/06/22/%D8%A8%D9%88%DB%8C-%D9%BE%DB%8C%D8%B1%D8%A7%D9%87%D9%86", "post_title_3": "بوی پیراهن...", "post_content_3": "وَلَمَّا فَصَلَتِ الْعِیرُ قَالَ أَبُوهُمْ إِنِّی لَأَجِدُ رِیحَ یُوسُفَ ۖ لَوْلَا أَنْ تُفَنِّدُونِ(یوسف12)\nگرمای قم را در فصل تابستان هرکسی تاب نمی آورد. حالم رو به راه نبود و به ناچار با همه ی عشقی که به آفتاب قم داشتم راهی منطقه ای ییلاقی شدیم.چقدر با قم متفاوت بود. گاهی خنکای هوایش تا مغز استخوان نفوذ می کرد.روزهایش به گردش و شبهایش به خنده می گذشت. درختان همه پر از میوه بودو نهرها پر آب.\nآبش سرد بود. آب تنی های هر روزه به قول محلی ها جگر آدم را خنک می کرد. ومن هر روز جگرم خنک تر می شد از قبل. و حالا سرمای آب را در وجودم می توانستم حس کنم. حرارتی را که با خود همراه آورده بودم حالا به خنکایی مبدل شده بود که برای همه مطبوع بود حتی برای خودم که از سرما گریزان بوده ام.\nنمیدانم چرا همیشه از سرما گریزان بودم و عاشق گرما.به این فکر می کردم که سرما آدم را یخ می کند و گرما می پزد و پختن بهتر از انجماد است.حتی وقتی با پیراهن مشکی در ظهر تابستان به حرم می رفتم حس خوبی داشتم . اما حالا همه می گویند باید تنت را از این همه گرما خنک کنی ومن دیگر از انجماد نمی ترسم، چشمهایم را می بندم و می پرم داخل آب .\nتقریبا همه جا را گشته بودم جز باغ سیب غلام حسین. \nغلام حسین اولین کسی بود که در آبادی دیدم آدم شوخی بود خیلی اهل جمع نبود و ناگهان می رفت. بی خداحافظی! هر وقت مرا میدید می گفت یخ نکنی مومن من هم در جواب می گفتم نه هوا خوبه...!\nپنج شنبه بود که غلام حسین صدا زد که آتیشمان به راه است بفرما چای و رفتم داخل باغ سیب.\nباغش شبیه همه باغات منطقه بود و نبود.فقط سیب داشت آن هم سیب سرخ. محلی ها می گفتند او با درختانش حرف می زند و این را می شد به وضوح از لبخندی که در ختان به او می زدند و از آغوشی که شاخساران برای او گشوده بودند فهمید. هر در خت جوری شاخه گسترانده بود که انگار می خواهد او را در آغوش بکشد.چقدر در آن سرما باغش گرم بود.\nچای را که خوردیم غلام حسین رفت دنبال اب و من ماندم یک باغ، سیب سرخ.\n\nعطر سیب های سرخ مدهوش کننده بود. \nسیب سرخی که از درخت افتاد را برداشتم و بوییدم. چه بوی آشنایی بود بوی شب های جمعه بوی روضه بوی هیات. بوی یک سیب سرخ\nکنار آتش بدنم شروع به لرزیدن کرد. کاروان به راه افتاده بود همه مهیا شده بودند و من اینجا...\nاصلا من اینجا چه می کردم چر اینقدر ...؟\nروز مرگی ها سردم کرده بود آب خنک مرا تا انجماد برده بود. و حالا آنانکه آتششان شعله ور تر است در پیش می روند و من در کنار این آتش می لرزم.\n\n\n\nپ ن:و چون کاروان از مصر بیرون آمد یعقوب گفت: اگر مرا تخطئه نکنید من بوی یوسف را می‌شنوم.\n", "post_url_4": "http://salsabil110.blog.ir/1396/04/11/%D8%AF%D8%B1%D9%88%D8%BA-%D8%A8%D8%B2%D8%B1%DA%AF", "post_title_4": "دروغ بزرگ", "post_content_4": "وَمَن یَبْتَغِ غَیْرَ الإِسْلاَمِ دِینًا فَلَن یُقْبَلَ مِنْهُ وَهُوَ فِی الآخِرَهِ مِنَ الْخَاسِرِینَ (85آل عمران)\n\nحکایت این روزهای ما شده است حکایت آن کودکی که زمین خود را تفحص نکرده از فقر می نالید. در جستجوی طلا زمین را فروخت و چند سالی آواره بود و با اتمام سرمایه اش به زادگاهش برگشت. زمینی را که دیروز به بهای ناچیزی فروخته بود امروز معدن الماس شده بود.\n\nچرا برخی مردم و مسولین اینقدر احمقند که نمی خواهند لحظه ای به داشته های خودشان نگاه کنند. آنهایی که کفر را کدخدای خود و شاید در عمل خدای خود می دانند چرا نمی خواهند بفهمند هیچ خیری در باطل نیست. عزیزان ولو سر سوزنی خیر در جبهه باطل نیست. هرچه هست اینجاست و در اسلام عزیز است. چرا اینقدر کافران را در نظر مردم خوب جلوه می دهید و اهل ایمان را خوار می کنید. کدام گلی را به گوشه جمال بشریت زده اند که وردشان از زبانتان نمی افتد؟\nمدام دم از راستی در گفتارشان می زنید و حال آنکه ایشان بزرگ ترین دروغ گویان خلقتند. دروغ بزرگ تر از این که کسی وجود خدای را منکر شود یا منکر ارسال رسل باشد ویا تردید در نبوت حضرت خاتم کند و یا زاویه ای با ولایت مولا داشته باشد.\nچرا هر روز پیامهای تربیتی و اخلاقی غرب را در جامعه منتشر می کنید؟ غربی که در منجلاب زنازادگی بیش از 50 درصدی گرفتار است(طبق اصول و آمارهای خودشان)\nچرا هر روز متن حقوق بشر غربی را مشق می کنید و جامعه را زیر بار خفت این جنایتکاران بی بدیل تاریخ می برید. کسانیکه کشتی های پر از مهماتشان را می فرستند تا در استخر خون مظلومان به ناحق کشته شده شنا کنند.\nچرا هر روز دم از اقتصادی می زنید که بنایش کشتار و غارت و چپاول است و باجگیری و ارعاب. \nچرا پیرو سیاستمدارانی هستید که سر میزهای شیک لبخند می زنند و در عمل منتظر غفلتی برای دریدن و خون ریختن. سیاستمدارانی که با استحمار دانا نمایانی چون شما بار استکبارشان را به تمام جهان ارسال می کنند و سفره استعمارشان را در اراضی مظلومین پهن می کنند.\n\nای آنانکه در پرتو خورشید تابان برجام اندام نحستان را برنزه کرده اید و ای سایه نشینان اسنادی چون 2030 برخیزید که به زودی خداوند ومومنین آبروی کفار را خواهند برد که برد. و خائنین و کفار سیلی محکم تری خواهند خورد که خورد.\n\nپ ن: هرچه می خواهید کلید تئوری ننگین دروغ بزرگ را در قفل فکرهای به اصطلاح روشنفکرانتان بچرخانید. ما به نور ولایت هدایت می شویم  و این قفل و کلید را درهم خواهیم شکست.\n\nاز آنجا که احساس کردم برخی شاید بر ترجمه روان آیات مسلط نباشند و رجوع هم نکنند با عرض پوزش از همه بزرگواران اهل علم از این پس ترجمه آیات نیز در ذیل مطالب خواهد آمد.\nو هر کس غیر از اسلام دینی بجوید هرگز از او قبول نمی شود، و او در آخرت از زیانکاران خواهد بود.", "post_url_5": "http://salsabil110.blog.ir/1396/03/27/%D8%A2%D8%AA%D8%B4-%D8%A8%D9%87-%D8%A7%D8%AE%D8%AA%DB%8C%D8%A7%D8%B1", "post_title_5": "آتش به اختیار", "post_content_5": "إِنَّمَا الْمُؤْمِنُونَ الَّذِینَ ءَامَنُواْ بِاللّهِ وَرَسُولِهِ ثُمَّ لَمْ یَرْتَابُواْ وَجَهَدُواْ بِأَمْوَلِهِمْ \nوَأَنفُسِهِمْ فِی سَبِیلِ اللّهِ أُوْلَئِکَ هُمُ الصَّدِقُونَ(15 حجرات)\n\nاین روزها صحبت ها پیرامون این اصطلاح نه چندان جدید رهبری عزیز (دامة براکاته) بالا گرفته است. لذا قصد این بنده این است اندکی پیرامون آن به سخن بنشینیم.\nوقتی جنگی را به تو تحمیل می کنند نمی توانی نجنگی. باید آتش کنی در جنگ و الا آتش هایشان آتشت می زند. در جنگ تبادل آتش طبیعی است و جزء لاینفک آن است. پس بعید می دانم هیچ عاقلی با آتش در جنگ مخالف باشد.\nو اما اینکه اختیارش به دست که باشد محل بحث است.\nاختیار در مرام مسلمان معتقد، در مرام مسلمان علوی و حسینی در مرام مسلمان ولایی در مسیر شرع مقدس است. مسلمان اگر علوی باشد اختیارش می شود اختیار ولی.\nاما خدا نکند روزی کسی که دم از اسلام می زند به دشمنش اعتماد کند و دوست را دشمن ببیند. لبخندش را کنار دشمنان بزند و دشنام ها را نثار دوستان کند. حرف دشمن مکار را ساده لوحانه بپذیرد و پند امام دانا را رد کند. آن وقت اگر کنار علی هم که باشد می شود عروسک دست معاویه. می شود مثل همانهایی که در صفین قرآن اموی را دیدند و بر قرآن ناطق علوی شوریدند. کلمات حق گفتند و اراده باطل کردند. از ولایت خدا و رسول و اولی الامر خارج شدند و در ولایت شیطان در آمدند. پای علی را به حکمیت کشیدند و در نهروان بر کوس جنگ کوبیدند.\n\nهمه آتش به اختیارند!حالا اگر این اختیار در دست خدا و و لیش باشد می شود امیر المومنین علیه السلام(ادامه مطلب را ببینید)و اگر این اختیار تحت ولایت شیطان باشد می شود ابن ملجم ملعون.\nای آنان که زبانتان علی علی می گوید و گوشتان به دهان معاویه است. بیدار شوید.\n\nسخن آخر: اگر آن مفهومی را که ذهن های بیمار و قلوب خفته و ارواح خبیث شما از فرمان حضرت آقا برداشت کرده است. مومنان معتقد علوی نیز برداشت می کردند، امروز یکی از شما ها زنده نبود تا بر طبل تفرقه بزند و بر شیپور فتنه بدمد.\n\nپ ن : التماس دعا در این ایام پر خیر و برکت.\n\nادامه مطلب", "post_full_content_4": "\nدروغ بزرگ\nيكشنبه, ۱۱ تیر ۱۳۹۶، ۰۶:۱۶ ب.ظ\n\n\nوَمَن یَبْتَغِ غَیْرَ الإِسْلاَمِ دِینًا فَلَن یُقْبَلَ مِنْهُ وَهُوَ فِی الآخِرَهِ مِنَ الْخَاسِرِینَ (85آل عمران)\n\nحکایت این روزهای ما شده است حکایت آن کودکی که زمین خود را تفحص نکرده از فقر می نالید. در جستجوی طلا زمین را فروخت و چند سالی آواره بود و با اتمام سرمایه اش به زادگاهش برگشت. زمینی را که دیروز به بهای ناچیزی فروخته بود امروز معدن الماس شده بود.\n\nچرا برخی مردم و مسولین اینقدر احمقند که نمی خواهند لحظه ای به داشته های خودشان نگاه کنند. آنهایی که کفر را کدخدای خود و شاید در عمل خدای خود می دانند چرا نمی خواهند بفهمند هیچ خیری در باطل نیست. عزیزان ولو سر سوزنی خیر در جبهه باطل نیست. هرچه هست اینجاست و در اسلام عزیز است. چرا اینقدر کافران را در نظر مردم خوب جلوه می دهید و اهل ایمان را خوار می کنید. کدام گلی را به گوشه جمال بشریت زده اند که وردشان از زبانتان نمی افتد؟\nمدام دم از راستی در گفتارشان می زنید و حال آنکه ایشان بزرگ ترین دروغ گویان خلقتند. دروغ بزرگ تر از این که کسی وجود خدای را منکر شود یا منکر ارسال رسل باشد ویا تردید در نبوت حضرت خاتم کند و یا زاویه ای با ولایت مولا داشته باشد.\nچرا هر روز پیامهای تربیتی و اخلاقی غرب را در جامعه منتشر می کنید؟ غربی که در منجلاب زنازادگی بیش از 50 درصدی گرفتار است(طبق اصول و آمارهای خودشان)\nچرا هر روز متن حقوق بشر غربی را مشق می کنید و جامعه را زیر بار خفت این جنایتکاران بی بدیل تاریخ می برید. کسانیکه کشتی های پر از مهماتشان را می فرستند تا در استخر خون مظلومان به ناحق کشته شده شنا کنند.\nچرا هر روز دم از اقتصادی می زنید که بنایش کشتار و غارت و چپاول است و باجگیری و ارعاب. \nچرا پیرو سیاستمدارانی هستید که سر میزهای شیک لبخند می زنند و در عمل منتظر غفلتی برای دریدن و خون ریختن. سیاستمدارانی که با استحمار دانا نمایانی چون شما بار استکبارشان را به تمام جهان ارسال می کنند و سفره استعمارشان را در اراضی مظلومین پهن می کنند.\n\nای آنانکه در پرتو خورشید تابان برجام اندام نحستان را برنزه کرده اید و ای سایه نشینان اسنادی چون 2030 برخیزید که به زودی خداوند ومومنین آبروی کفار را خواهند برد که برد. و خائنین و کفار سیلی محکم تری خواهند خورد که خورد.\n\nپ ن: هرچه می خواهید کلید تئوری ننگین دروغ بزرگ را در قفل فکرهای به اصطلاح روشنفکرانتان بچرخانید. ما به نور ولایت هدایت می شویم  و این قفل و کلید را درهم خواهیم شکست.\n\nاز آنجا که احساس کردم برخی شاید بر ترجمه روان آیات مسلط نباشند و رجوع هم نکنند با عرض پوزش از همه بزرگواران اهل علم از این پس ترجمه آیات نیز در ذیل مطالب خواهد آمد.\nو هر کس غیر از اسلام دینی بجوید هرگز از او قبول نمی شود، و او در آخرت از زیانکاران خواهد بود.\n\n\n\n\n۹۶/۰۴/۱۱\n\n\n\n\n\n۱۲\n\n\n\n\n\n۰\n\n\n\n\n\n\nساقی\n\nاصلاحات\nدروغ بزرگ\nروحانی\nسلسبیل\nغرب\nکفر\n\n\n\n\n\n\n\n", "post_full_content_5": "\nآتش به اختیار\nشنبه, ۲۷ خرداد ۱۳۹۶، ۰۵:۴۹ ب.ظ\n\n\nإِنَّمَا الْمُؤْمِنُونَ الَّذِینَ ءَامَنُواْ بِاللّهِ وَرَسُولِهِ ثُمَّ لَمْ یَرْتَابُواْ وَجَهَدُواْ بِأَمْوَلِهِمْ \nوَأَنفُسِهِمْ فِی سَبِیلِ اللّهِ أُوْلَئِکَ هُمُ الصَّدِقُونَ(15 حجرات)\n\nاین روزها صحبت ها پیرامون این اصطلاح نه چندان جدید رهبری عزیز (دامة براکاته) بالا گرفته است. لذا قصد این بنده این است اندکی پیرامون آن به سخن بنشینیم.\nوقتی جنگی را به تو تحمیل می کنند نمی توانی نجنگی. باید آتش کنی در جنگ و الا آتش هایشان آتشت می زند. در جنگ تبادل آتش طبیعی است و جزء لاینفک آن است. پس بعید می دانم هیچ عاقلی با آتش در جنگ مخالف باشد.\nو اما اینکه اختیارش به دست که باشد محل بحث است.\nاختیار در مرام مسلمان معتقد، در مرام مسلمان علوی و حسینی در مرام مسلمان ولایی در مسیر شرع مقدس است. مسلمان اگر علوی باشد اختیارش می شود اختیار ولی.\nاما خدا نکند روزی کسی که دم از اسلام می زند به دشمنش اعتماد کند و دوست را دشمن ببیند. لبخندش را کنار دشمنان بزند و دشنام ها را نثار دوستان کند. حرف دشمن مکار را ساده لوحانه بپذیرد و پند امام دانا را رد کند. آن وقت اگر کنار علی هم که باشد می شود عروسک دست معاویه. می شود مثل همانهایی که در صفین قرآن اموی را دیدند و بر قرآن ناطق علوی شوریدند. کلمات حق گفتند و اراده باطل کردند. از ولایت خدا و رسول و اولی الامر خارج شدند و در ولایت شیطان در آمدند. پای علی را به حکمیت کشیدند و در نهروان بر کوس جنگ کوبیدند.\n\nهمه آتش به اختیارند!حالا اگر این اختیار در دست خدا و و لیش باشد می شود امیر المومنین علیه السلام(ادامه مطلب را ببینید)و اگر این اختیار تحت ولایت شیطان باشد می شود ابن ملجم ملعون.\nای آنان که زبانتان علی علی می گوید و گوشتان به دهان معاویه است. بیدار شوید.\n\nسخن آخر: اگر آن مفهومی را که ذهن های بیمار و قلوب خفته و ارواح خبیث شما از فرمان حضرت آقا برداشت کرده است. مومنان معتقد علوی نیز برداشت می کردند، امروز یکی از شما ها زنده نبود تا بر طبل تفرقه بزند و بر شیپور فتنه بدمد.\n\nپ ن : التماس دعا در این ایام پر خیر و برکت.\n\nرسول خدا(ص) از مردی اعرابی شتری به چهارصد درهم خریداری کرد. چون اعرابی پول را تحویل گرفت بانگ برآورد درهم‌ها و شتر مال من است و پیامبر حقی بر من ندارد. اتفاقاً ابوبکر از راه می‌گذشت، پیامبر(ص) به ابوبکر فرمود: بین من و اعرابی قضاوت کن، ابوبکر گفت: اعرابی از شما گواه می‌خواهد. عمر نیز از راه گذشت و سخنان ابوبکر را تکرار کرد. در این موقع علی(ع) از دور نمایان شد، پیامبر(ص) به اعرابی فرمود: قبول داری این جوان بین ما قضاوت کند؟ گفت: بله! چون علی(ع) آمد اعرابی ادعای خود را اظهار کرد، امیرالمؤمنین به اعرابی گفت: شتر را به پیامبر تسلیم کن، اعرابی اعتنا نکرد تا این‌که آن‌حضرت سخن خود را سه مرتبه تکرار فرمود، ولی نتیجه‌ای نداشت، در این هنگام حضرت علی(ع) اعرابی را با یک ضربت شمشیر دور کرد. و آن‌گاه خدمت پیامبر(ص) عرضه داشت: یا رسول الله! ما شما را در وحی تصدیق می‌کنیم چگونه ممکن است در چهارصد درهم تکذیب نماییم؟! و در خبری آمده است پیامبر(ص) به ابوبکر و عمر رو کرد و به آنها فرمود: این حکم خداست نه آنچه شما حکم کردید!\n\n\nاین روایت را جناب صدوق در امالی آورده. البته در من لایحضر و... هم هست.بنده اینجا با اندکی تصرف نقل کردم.\nامالی شیح صدوق برگ ۱۶۴ / من لا یحضر الفقیه ج ۱ حدیث ۳۴۲۵)\n\n\n\n\n۹۶/۰۳/۲۷\n\n\n\n\n\n۹\n\n\n\n\n\n۰\n\n\n\n\n\n\nساقی\n\nآتش به اختیار\nامیرالمومنین علیه السلام\nحضرت اقا\nسلسبیل\nعلوی\n\n\n\n\n\n\n\n", "post_full_content_3": "\nبوی پیراهن...\nچهارشنبه, ۲۲ شهریور ۱۳۹۶، ۰۱:۵۸ ب.ظ\n\n\nوَلَمَّا فَصَلَتِ الْعِیرُ قَالَ أَبُوهُمْ إِنِّی لَأَجِدُ رِیحَ یُوسُفَ ۖ لَوْلَا أَنْ تُفَنِّدُونِ(یوسف12)\nگرمای قم را در فصل تابستان هرکسی تاب نمی آورد. حالم رو به راه نبود و به ناچار با همه ی عشقی که به آفتاب قم داشتم راهی منطقه ای ییلاقی شدیم.چقدر با قم متفاوت بود. گاهی خنکای هوایش تا مغز استخوان نفوذ می کرد.روزهایش به گردش و شبهایش به خنده می گذشت. درختان همه پر از میوه بودو نهرها پر آب.\nآبش سرد بود. آب تنی های هر روزه به قول محلی ها جگر آدم را خنک می کرد. ومن هر روز جگرم خنک تر می شد از قبل. و حالا سرمای آب را در وجودم می توانستم حس کنم. حرارتی را که با خود همراه آورده بودم حالا به خنکایی مبدل شده بود که برای همه مطبوع بود حتی برای خودم که از سرما گریزان بوده ام.\nنمیدانم چرا همیشه از سرما گریزان بودم و عاشق گرما.به این فکر می کردم که سرما آدم را یخ می کند و گرما می پزد و پختن بهتر از انجماد است.حتی وقتی با پیراهن مشکی در ظهر تابستان به حرم می رفتم حس خوبی داشتم . اما حالا همه می گویند باید تنت را از این همه گرما خنک کنی ومن دیگر از انجماد نمی ترسم، چشمهایم را می بندم و می پرم داخل آب .\nتقریبا همه جا را گشته بودم جز باغ سیب غلام حسین. \nغلام حسین اولین کسی بود که در آبادی دیدم آدم شوخی بود خیلی اهل جمع نبود و ناگهان می رفت. بی خداحافظی! هر وقت مرا میدید می گفت یخ نکنی مومن من هم در جواب می گفتم نه هوا خوبه...!\nپنج شنبه بود که غلام حسین صدا زد که آتیشمان به راه است بفرما چای و رفتم داخل باغ سیب.\nباغش شبیه همه باغات منطقه بود و نبود.فقط سیب داشت آن هم سیب سرخ. محلی ها می گفتند او با درختانش حرف می زند و این را می شد به وضوح از لبخندی که در ختان به او می زدند و از آغوشی که شاخساران برای او گشوده بودند فهمید. هر در خت جوری شاخه گسترانده بود که انگار می خواهد او را در آغوش بکشد.چقدر در آن سرما باغش گرم بود.\nچای را که خوردیم غلام حسین رفت دنبال اب و من ماندم یک باغ، سیب سرخ.\n\nعطر سیب های سرخ مدهوش کننده بود. \nسیب سرخی که از درخت افتاد را برداشتم و بوییدم. چه بوی آشنایی بود بوی شب های جمعه بوی روضه بوی هیات. بوی یک سیب سرخ\nکنار آتش بدنم شروع به لرزیدن کرد. کاروان به راه افتاده بود همه مهیا شده بودند و من اینجا...\nاصلا من اینجا چه می کردم چر اینقدر ...؟\nروز مرگی ها سردم کرده بود آب خنک مرا تا انجماد برده بود. و حالا آنانکه آتششان شعله ور تر است در پیش می روند و من در کنار این آتش می لرزم.\n\n\n\nپ ن:و چون کاروان از مصر بیرون آمد یعقوب گفت: اگر مرا تخطئه نکنید من بوی یوسف را می‌شنوم.\n\n\n\n\n\n۹۶/۰۶/۲۲\n\n\n\n\n\n۹\n\n\n\n\n\n۰\n\n\n\n\n\n\nساقی\n\nاباعبدالله الحسین علیه السلام\nسلسبیل\nعشق\nعطرسیب\nمحرم\nیوسف\n\n\n\n\n\n\n\n", "post_full_content_1": "\n72ملت\nچهارشنبه, ۱۰ آبان ۱۳۹۶، ۰۷:۲۹ ب.ظ\n\n\nإِنَّ إِبْرَاهِیمَ کَانَ أُمَّةً قَانِتًا لِلَّهِ حَنِیفًا(120نحل)\n\nبا چشمان از حدقه بیرون زده می گفت: اعجاز اباعبدالله(علیه السلام) در همین اجتماع 72ملت در راهپیمایی اربعین است.نگاه کن ببین همه می آیند \nسیاه و سفید \nمسیحی و مسلمان \nسنی و شیعه\nپیر و جوان\nعاصی و عبد\nشیخ و شیر خوار\nزن و مرد...\n\nو نمی دانست اینها همان 72 تن روز عاشورایند. بلکه 72 امتند 72 ملتند\nجون و بریر بن خضیر\nوهب و نافع بن هلال\nزهیر و ابوثمامه\nمسلم بن عوسجه و علی اکبر\nحر بن یزید ریاحی و قمر منیر بنی هاشم\nحبیب و علی اصغر\nزینب و حسین...\n\nپ ن:همانا ابراهیم امتی مطیع و فرمانبردار و یکتاپرست بود.\n\n\n\n\n۹۶/۰۸/۱۰\n\n\n\n\n\n۹\n\n\n\n\n\n۰\n\n\n\n\n\n\nساقی\n\n72ملت\nاباعبدالله الحسین علیه السلام\nاربعین\nاعجاز\nسلسبیل\nعشق\n\n\n\n\n\n\n\n", "post_full_content_2": "\nما با تو زنده می شویم\nسه شنبه, ۱۸ مهر ۱۳۹۶، ۰۲:۴۳ ب.ظ\n\n\n\nوَاللَّهُ الَّذِی أَرْسَلَ\nالرِّیَاحَ فَتُثِیرُ سَحَابًا فَسُقْنَاهُ إِلَىٰ بَلَدٍ مَیِّتٍ فَأَحْیَیْنَا\nبِهِ الْأَرْضَ بَعْدَ مَوْتِهَا ۚ کَذَٰلِکَ النُّشُورُ(9فاطر)\n\nدر زمان\nحضرت موسی علیه السلام در بنی اسرائیل به جهت نیامدن باران قحطی شد. مردم خدمت\nحضرت موسی رسیدند و گفتند: برای ما نماز استسقاء نماز باران بخوان. حضرت موسی علیه\nالسلام برخواست که با قوم خود برای دعای باران بروند و بیشتر از هفتاد هزار نفر\nبودند. هرچه دعا کردند باران نیامد.\nحضرت موسی\nعلیه السلام عرض کرد: خدایا چرا باران نمی آید، مگر قدر و منزلت من نزد تو کهنه\nشده؟ خطاب رسید: نه، لیکن میان شما یک نفر است که چهل سال مرا معصیت می کند. به او\nبگو از جمعیت خارج شود تا باران رحمتم را نازل کنم.موسی علیه السلام عرض کرد: الهی\nصدای من ضعیف است، چگونه به هفتاد هزار جمعیت برسد؟ \nخطاب شد: ای\nموسی تو بگو من صدای تو را به مردم می رسانم. حضرت موسی به صدای بلند صدا زد: ای\nکسی که چهل سال است معصیت خدا را می کنی از میان ما برخیز و بیرون رو که خداوند به\nجهت شومی و بدی تو باران رحمتش را از ما قطع کرده.\nآن مرد\nعاصی برخواست نگاهی به اطراف کرد، دید کسی بیرون نرفت. فهمید خودش باید بیرون برود.\nبا خود گفت چه کنم. اگر برخیزم و از میان مردم بروم که مردم مرا می بینند و می\nشناسند و رسوا می شوم و اگر نروم که خدا باران نمی دهد. همانجا نشست و از روی حقیقت\nتوبه کرد و از کرده خود پشیمان شد. یکدفعه ابرها آمده و به هم متصل شد و چنان\nبارانی آمد که تمام سیراب شدند.\nموسی عرض\nکرد: الهی کسی که از میان ما بیرون نرفت چگونه شد که باران آمد؟ \nخطاب شد: سقیتکم\nبالذی منعتکم به شما باران دادم، به سبب آن کسی که شما را منع کردم و گفتم از میان\nشما بیرون برود.\nموسی علیه\nالسلام عرض کرد: خدایا! این بنده را به من بنما.\n\n\nخطاب شد: ای\nموسی آن وقتی که مرا معصیت می کرد رسوایش نکردم، حال که توبه کرده او را رسوا کنم؟\nحاشا، من نمامین و سخن چینان را دشمن می دارم، خود نمامی کنم؟\n\nسالهاست غرق در گناهم و هر محرم بی هیچ دعایی میایی و کویر دلم را گلستان می کنی.\nو من سالهاست برای تو گریه می کنم و تو سالهاست آب دیدگانم را می گیری و آب رویم می بخشی و بی آنکه کسی بفهمد پاکم میکنی.\nبرای زنده شدن جمیع خلائق در محشر نفخ صور لازم نیست \nدوخط روضه ارباب بخوانید همه حی می شوند.\nپ ن:خداست که\nبادها را فرستاد تا ابری را برانگیزند، پس ما آن را به سوی سرزمین مرده راندیم و\nزمین را پس از مردگی اش به وسیله آن زنده کردیم؛ زنده شدن مردگان هم این گونه است.\n\n\n\n\n\n۹۶/۰۷/۱۸\n\n\n\n\n\n۷\n\n\n\n\n\n۰\n\n\n\n\n\n\nساقی\n\nاباعبدالله الحسین علیه السلام\nاشک\nسلسبیل\nعاشورا\nعشق\nموسی\nگناه\n\n\n\n\n\n\n\n"}