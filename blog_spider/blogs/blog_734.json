{"type": "blog", "blog_name": "13", "blog_url": "http://sizdah.blog.ir/", "post_url_1": "http://sizdah.blog.ir/1394/02/12/%D8%B3%DB%8C%D8%B2%D8%AF%D9%87%D9%85%DB%8C%D9%86-%D8%BA%D8%B2%D9%84-13-%D8%AF%D8%B1-13-%D8%B1%D8%AC%D8%A8-%D8%AA%D9%82%D8%AF%DB%8C%D8%B1", "post_title_1": "سیزدهمین غزل 13 در 13 رجب (تقدیر)", "post_content_1": "سلام و ادب و احترام\n\nعید همه مبارک\n\nامروز 13 رجب سالگرد تاسیس این وبلاگ با نام 13 ست و این هم سیزدهمین غزل سیزده !\n\n---------------------------------------------\n\nخواب تو را دیدم ولی سخت است تعبیرش\n\nتقدیر وقتی مهر شد سخت است تغییرش\n\n\nگفتم نرو با رفتنت می میرم و رفتی\n\nخوب صحبت با سنگ هم کم بود تاثیرش\n\n\nقرآن زمانی که سخن گفت است از جنت\n\nبی شک وصال روی تو بود است تفسیرش\n\n\nمن قلعه ای متروک و بی سامان میان راه\n\nتو کاخ شاهی که کمی سخت است تسخیرش\n\n\nاین چشم هایی که تو داری عاشقان دارد\n\nتقصیر این دل نیست اگر که بوده درگیرش\n\n\nهر کس حقیقت گفت روزی سنگ ها خورده\n\nاین آینه تنها حقیقت بوده تقصیرش\n\n------------------------------------------------------\n\nپانوشت :\n\n1.چون این غزل را با موبایل گذاشتم فعلا امکان گذاشتن عکس نبود انشاالله بعد\n\n2.واقعا محتاج دعایم\n\nیاعلی", "post_url_2": "http://sizdah.blog.ir/1394/01/30/%D8%B4%D8%A7%D8%B9%D8%B1%D9%85!", "post_title_2": "شاعرم !!!", "post_content_2": "سلام و ادب و احترام نمی دونم بعد این مدت نبودن از کجا باید شروع کنم و چی باید بگم ...پس هیچی نمی گم!!!-----------------------------------------------------------------------------------------------------------------------------------------------------------------پیغمبر بدون معجزه قرن حاضرم!\n\nچوپان گرگ های بره نمای معاصرم!\n\n\nهر چند عالمی به من ایمان سپرده اند،\n\nمن خود گواه محکم اینم که کافرم!\n\n\nفرعونیان و ساحران همه تسلیم من شدند،\n\nایمان نیاورید به دینم که ساحرم!\n\n\nبی حس شدم و درد به من کارگر نشد!\n\nتفسیر آن میان مردم دنیاست : \"صابرم\"\n\n\nاز عجز مفرط است که خلوت گزیده ام!\n\nصحبت میان مردم دنیاست : قادرم...\n\n\nمن از درون تجسم ابلیس اعظمم!\n\nقدیسه ی مبارک عیساست ظاهرم!\n\n\nمن از ازل به آینه ها خو گرفته ام\n\nپس سنگ خوردن و شکستن بیجاست آخرماین حرف ها برای کسی نان نمی شود!سوء تفاهم درونی دلهاست : شاعرم!!!------------------------------------------------------------------------------------------------------------------------------------------پانوشت : فعلا هیچ شاید بعدا...", "post_url_3": "http://sizdah.blog.ir/1393/10/18/%D8%AA%D8%A7-%D8%A7%D8%B7%D9%84%D8%A7%D8%B9-%D8%AB%D8%A7%D9%86%D9%88%DB%8C-%D8%AA%D9%85%D8%AF%DB%8C%D8%AF-%D8%B4%D8%AF-%D9%BE%D8%A7%DB%8C%DB%8C%D8%B2", "post_title_3": "تا اطلاع ثانوی تمدید شد پائیز", "post_content_3": "سرنوشت :\nسلام ، ادب ، احترام و دلتنگی\nخیلی وقته سیزده به روز نشده ...\nاز محرم و صفر گرفته تا کربلا و مشهد و تا کار و تحصیل (خدائیش این آخری بی تقصیره) وقتم را پر کرده بود اساسی \nاما از اون جایی که این پائیز برای من یکی از خاطره انگیز ترین فصل های عمرم بود من تا اطلاع ثانوی آن را تمدید کردم ...\n-----------------------------------------------------------------------------------------------------------------------------------------------------------\n\nتا اطلاع ثانوی تمدید شد پاییز\nتنها به جرم عاشقی تحریم شد پاییز\n\nبا یک سلام سرخ آغاز عجیبی داشت\nبا یک سلام زرد هم تکمیل شد پاییز\n\nپائیز یا پاییز؟! این هم عالمی دارد\nهم عشق هم نفرت! ببین تردید شد پاییز!\n\nآمد، رسید و خواب های سرد دی ماهی\nدر این میان زیبایی تغییر شد پاییز\n\nوقتی تو بودی فصل ها کلا بهاری بود\nبا رفتنت هم عاقبت تشدید شد پاییز\n\n\n-----------------------------------------------------------------------------------------------------------------------------------------------\nپانوشت :\n1. تقدیر و تشکر از همه دوستانی که با وجود نیم تعطیل بودن سیزده باز هم کلیک رنجه می فرمودند\n2. دلتنگی شدید برای بسیاری از دوستان که نمی دونم یهو چرا دیگه نیستند (اسم نمی برم کسی از قلم نیوفته)\n3. به نظرم \"پائیز بی نهایت مضامین زیبا و پاک داره برای کار کردن و اتفاقا این غزل هم خیلی دیگه جای کار داشت اما به نظرم آدم یا باید حق یه مضمون را ادا کنه یا اصلا واردش نشه که حداقل برای دیگران دست نخورده بمونه .\n4. نکته عکس را فهمیدید ؟", "post_url_4": "http://sizdah.blog.ir/1393/08/24/%D8%AF%D9%84%D9%86%D9%88%D8%B4%D8%AA%D9%87-%D9%87%D8%A7%DB%8C-%D8%B3%DB%8C%D8%B2%D8%AF%D9%87-%D8%A7%D8%B2-1-%D8%AA%D8%A7-13", "post_title_4": "دلنوشته های سیزده از 1 تا 13", "post_content_4": "\nدلنوشته 13\n\n\n\n\n\n\nخدا جمیع رفتگان را بیامرزه ...\n\nهمه را ، چون همه به غفران و رحمت الهی محتاجیم ...\n\nاین روزها همه جا حرف از مرتضی پاشایی عزیز بوده و هست ...\n\nتا دیروز حرف از بیماری و امروز حرف از کوچ ابدی مرتضی ....\n\nاینترنت و تلویزیون و رادیو و مردم و ....... همه شدن مرتضی پاشایی ....\n\nخوب این خیلی خوبه که مردم و رادیو و تلویزیون و اینترنت و .... هنرمندان مملکت را اینقدر احترام می کنند ....\n\nاما من در این همه هیاهو بی اختیار فقط به فکر سید مظلومی هستم که وقتی فوت کرد صدای کسی در نیامد و صدای ما هم به کسی نرسید !\n\nمن شخصا (ومطمئنا اکثر هیئتی ها) صدا و سیما را تا ابد به خاطر سانسور خبری فوت سید جواد ذاکر نخواهیم بخشید ...\n\nو پوشش عروج هر کسی داغ ما را تازه می کند ....\n\n\n\nبرای شادی روح جمیع رفتگان خاک صلوات ...\n\n\n\n\nشنبه بیست و چهارم آبان ماه 1393  \n\n----------------------------------------------------------------------------------------------------------------------\n\nادامه دلنوشته ها در ادامه مطلب ....\nادامه مطلب", "post_url_5": "http://sizdah.blog.ir/1393/07/19/%D8%A8%D8%A7%D8%B2-%D8%A7%DB%8C%D9%86-%DA%86%D9%87-%D8%B4%D9%88%D8%B1%D8%B4-%D8%A7%D8%B3%D8%AA-%DA%A9%D9%87-%D8%AF%D8%B1-%D8%AE%D9%84%D9%82-%D8%A2%D8%AF%D9%85-%D8%A7%D8%B3%D8%AA", "post_title_5": "باز این چه شورش است که در خلق آدم است...", "post_content_5": "سرنوشت :\nبنا بود این غزل برای ایام دهه اول ذیحجه منتشر بشه اما جای همه شما خالی عرفه صحن گوهرشاد ...\n----------------------------------------------------------------------------------------------------------------------------------\n\nدارد نوای قافله از دور می رسد\nیک قافله به وسعت یک نور می رسد\n\n\"باز این چه شورش است که در خلق عالم است\"\nدارد دمی ز سمت دم صور می رسد!\n\nسی شب گذشته، ده شب دیگر اضافه شد!*\nموساست یا حسین که از طور می رسد؟\n\n\"لشگر ز دیو و دد همه سیراب و\" بازهم\nانگار لشگری دگر از گور می رسد!\n\n\"ارباب ما معلم عیسی بن مریم است\"\nحر زنده شد اگر چه که از گور می رسد!\n\nیا حضرت حسین سلیمان کربلا\nجن و ملک به لشگر تو، مور، می رسد!\n\nاما تو آمدی که خودت را فدا کنی!\nکی نوبتی به جن و به آن مور می رسد؟\n\nشش ماهه ای که در بغلم آب می خورد...\nامشب بساط روضه ما جور می رسد!**\n------------------------------------------------------------------------------------------------------------------------------------------\n* \"وَوَاعَدْنَا مُوسَى ثَلاَثِینَ لَیْلَةً وَأَتْمَمْنَاهَا بِعَشْرٍ فَتَمَّ مِیقَاتُ رَبِّهِ أَرْبَعِینَ لَیْلَةً\" (اعراف 142)\n\n** این غزل و خصوصا این بیت ناقابل تقدیم به ساحت با عظمت شش ماهه حسین (ع) و نذر سلامتی خواهرزاده ام که باعث خلق این بیت شد (اولین باری که خواهرزاده ام در بغل من و از دست من آب خورد دقیقا شب تولد شش ماهگیش بود ، همون شبی که هیئت ما روضه حضرت علی اصغر (ع)... اون شب چه بر سر من رفت بماند ... اما امان از آنچه بر سر اربابمان رفت)\n"}