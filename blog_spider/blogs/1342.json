{"type": "blog", "blog_name": "بیست و پنج‌سالگی", "blog_url": "http://yeartwentyfive.blog.ir/", "post_url_1": "http://yeartwentyfive.blog.ir/1396/11/01/%D8%A2%D9%86%DA%86%D9%87-%D9%BE%D8%AF%D8%B1-%D8%A8%D9%87-%D9%85%D9%86-%D8%AF%D8%A7%D8%AF", "post_title_1": "آنچه پدر به من داد", "post_content_1": "آنچه پدر به من داد، حافظه ایست فوق العاده قوی.حافظه ای که همیشه دستمایه سرگرمی، شوخی و حسادت (البته بیشتر غبطه) اطرافیان بوده.مثلا یادم هست 11 ساله که بودم، کتابی 300 صفحه ای داشتم و همکلاسی هایم صفحه ای از کتاب را به صورت تصادفی بازمیکردند و من میتوانستم شماره فصل و نام فصل را حدس بزنم.هنوز هم یادم هست، کتاب 21 فصل داشت و من فصل 9 را عاشقانه دوست داشتم.\nاما فکرش را بکن! همه چیز را یادت بماند؛ همه مکالمات را، خاطرات را\nمثلا فکرش را بکن!همه عطرها راهمه عکس ها راکلمات را\n\nخاطره، خفه ات میکند... اگر ساکن بمانی!\n\nخاطرات بیشتری بساز. کلمات بیشتری بشنو. از عظرهای بیشتری لذت ببر. عکسهای بیشتری بگیر.بیشتر بخند.\nبیشتر زندگی کن.\nخاطراتت یکدیگر را خواهند بلعید.", "post_url_2": "http://yeartwentyfive.blog.ir/1396/10/22/%DA%86%D8%B1%D8%A7-%D9%86%D9%85%DB%8C-%D9%86%D9%88%DB%8C%D8%B3%D9%85", "post_title_2": "چرا نمی نویسم؟", "post_content_2": "جدای از اینکه نوشتن رو، بازی با کلمات رو دوست دارم، نوشتن برای من بهترین مسکن و محرکه. اما نکته ای که خیلی موثر تر از همه اینهاست، عادت به نوشتنه.متاسفانه عادتم به نوشتن رو فراموش کردم. متاسفانه به ننوشتن، به گذاشتن استوری های 6 ثانیه ای در اینستا، به مزه مزه کردن تنها یک پاراگراف در ذهنم، و فراموش کردنش با نزدیکترین اتفاق، عادت کردم.\n\nهمونطوری که به نخوندن عادت کردم، همونطوری که به هدفمند نبودن عادت کردم.\n\nروزانه 9 ساعت خارج از خونه کار میکنم. یک ساعت به کلاس زبان میرم. دو ساعت رو به تفریح با دوستان جدیدم میگذرونم و همه اینها، بهانه های خوبی شدن، برای داشتن عادت های جدید و فراموش کردن عادتهای خوب قدیمی.\n\nیادم هست، اولین باری که با شعبانعلی آشنا شدم رو. یادم هست تنها پس از یک هفته مطالعه مداروم متمم، نیمی از کانالهای تلگرام و پیج های اینستاگرام دنبال شده م رو پاک کردم. و دقیقا از همون زمان، عادت های خوب جدیدم رو شروع کردم. این موضوع، دو سال پیش اتفاق افتاد.\n\nامروز اما (پس از دو هفته بررسی مداوم عادتهای جدیدم) به این نتیجه رسیدم که باید سعی کنم مرتب بنویسم. \n\nخبر خوب بعدی اینکه، از امشب دوباره تمرین لغت خوانی رو شروع میکنم. البته با این تفاوت که این لغتها رو لازم دارم و هر رو استفاده میکنم.", "post_url_3": "http://yeartwentyfive.blog.ir/1396/09/29/%D8%AE%D8%A8%D8%B1-%D8%AE%D9%88%D8%A8", "post_title_3": "خبر خوب", "post_content_3": "پسورد بلاگمو یادم رفته بودفرصت نمیکردم بازیابیش کنمسینا!آپ کردمفقط برای اینکه ببینی هستم رفیق :)", "post_url_4": "http://yeartwentyfive.blog.ir/1396/07/17/not-meant-to-survive", "post_title_4": "not meant to survive", "post_content_4": "روز آخر، قبل از رفتنش، کاکتوسی برایم خرید.\nمیدانست چقدر کاکتوسها را دوست دارم.\n\n\nبلاهای زیادی بر سر این کاکتوس آمد: دوبار گلدانش برگشت، یکبار گلدانش\nعوض شد، چندبار بدون آب ماند اما هربار دوام آورد.\n\n\nهمیشه در دلم میگفتم، روزی که با پشیمانی برگردد کاکتوس را میدهم\nدستش برود.\n\n\nاو پشیمان هست، اما... برنگشته.\n\n\n\n\nمن رهایش کرده ام و حال کاکتوس اصلا خوش نیست...\nکاکتوس قشنگم ریشه اش پوسیده.\n\n", "post_url_5": "http://yeartwentyfive.blog.ir/1396/07/13/%D8%AE%D8%B1%DB%8C%D8%AF-%DA%A9%D8%B1%D8%AF%D9%86-%D8%A7%D8%B2-%D8%B3%D9%88%D9%BE%D8%B1-%D9%85%D8%A7%D8%B1%DA%A9%D8%AA-%D9%85%D8%AD%D9%84%D9%87", "post_title_5": "خرید کردن از سوپر مارکت محله", "post_content_5": "پیش نوشته: راستش نمیدانم چه شد که دلم خواست بیایم اینجا و این را برایتان بنویسم اما حالا که می نویسم دلم میخواهد بدانید که کلی انرژی و فکر خوب و یک لبخند پشت این نوشته هست.\nنوشته: همدان که بودم، یکی از بزرگترین لذت ها را در خرید کردن از فروشگاه های بزرگ تجربه میکردم. خب برای اولین بار مستقل و تنها شده بودم و خرید بیشتر مایحتاج روزانه ام بر عهده خودم بود. از قدم زدن در فروشگاهها لذت میبردم، از مقایسه قیمت ها لذت میبردم، از تنوع محصولات لذت میبردم. کم کم این عادت، به تسلی تبدیل شد. هروقت دلم میگرفت و اجازه نداشتم مدت زمان زیادی را بیرون از خوابگاه بمانم، به فروشگاه بزرگ پشت خوابگاهمان میرفتم و برای خودم مینی ویفر شکلاتی و چند جور بیسکوییت و نوشیدنی میخریدم و کمی ارام می شدم و به خوابگاه برمیگشتم.\nهمین عادت باعث شده بود که در هفته حتی یک بار هم به سراغ عمو منصف نروم. عمو منصف مغازه دار خوش اخلاق و منصف سر میدان بود. همیشه هم وقت داشت کمی سر به سرت بگذارد. همیشه هم حسابش درست و بود کم فروشی نمیکرد. \nعادت را با خودم به خانه آوردم. اما خانواده ام روش خرید کردنشان متفاوت بود: از همسایه و آشنا خرید میکردند. از سوپرمارکت سر محله خرید میکردند. من هم به مرور زمان به روش خرید کردن خانواده خو گرفتم. این تغییر باعث شد کمی به مرور کردن عادت خودم بپردازم. به نظرم خرید کردن از سوپر مارکت های بزرگ، میوه فروشی های بزرگ، مجتمع های پخت نان بزرگ بسیار لذت بخش خواهد بود اما کیفیت اجناس خریداری شده تفاوتی نخواهد داشت. در مورد نانوایی حتی میتوانم بگویم نان خریداری شده از نانوایی های سنتی و کوچک کیفت بهتری خواهد داشت.دلایل اقتصادی دیگری هم دارم که به احتمال بالا چندان درست نباشند اما حس میکنم اگر از سوپرمارکت محله خرید کنم کمی گردش مالی را منصفانه تر کرده ام و همین دلیل باعث می شود که هم با خرید کردن از این سوپرمارکت حس خیلی خوبی را تجربه کنم و هم با مغازه دار کمی خوش و بش کنم.", "post_full_content_3": "\nخبر خوب\nپسورد بلاگمو یادم رفته بودفرصت نمیکردم بازیابیش کنمسینا!آپ کردمفقط برای اینکه ببینی هستم رفیق :)\n\n\n۹۶/۰۹/۲۹\n\n\n\n\n۲\n\n\n\n\n\n۰\n\n\n\n\n\nهلیکس\n\n\n\n\n\n\n\n", "post_full_content_4": "\nnot meant to survive\nروز آخر، قبل از رفتنش، کاکتوسی برایم خرید.\nمیدانست چقدر کاکتوسها را دوست دارم.\n\n\nبلاهای زیادی بر سر این کاکتوس آمد: دوبار گلدانش برگشت، یکبار گلدانش\nعوض شد، چندبار بدون آب ماند اما هربار دوام آورد.\n\n\nهمیشه در دلم میگفتم، روزی که با پشیمانی برگردد کاکتوس را میدهم\nدستش برود.\n\n\nاو پشیمان هست، اما... برنگشته.\n\n\n\n\nمن رهایش کرده ام و حال کاکتوس اصلا خوش نیست...\nکاکتوس قشنگم ریشه اش پوسیده.\n\n\n\n\n۹۶/۰۷/۱۷\n\n\n\n\n۰\n\n\n\n\n\n۱\n\n\n\n\n\nهلیکس\n\n\n\n\n\n\n\n", "post_full_content_5": "\nخرید کردن از سوپر مارکت محله\nپیش نوشته: راستش نمیدانم چه شد که دلم خواست بیایم اینجا و این را برایتان بنویسم اما حالا که می نویسم دلم میخواهد بدانید که کلی انرژی و فکر خوب و یک لبخند پشت این نوشته هست.\nنوشته: همدان که بودم، یکی از بزرگترین لذت ها را در خرید کردن از فروشگاه های بزرگ تجربه میکردم. خب برای اولین بار مستقل و تنها شده بودم و خرید بیشتر مایحتاج روزانه ام بر عهده خودم بود. از قدم زدن در فروشگاهها لذت میبردم، از مقایسه قیمت ها لذت میبردم، از تنوع محصولات لذت میبردم. کم کم این عادت، به تسلی تبدیل شد. هروقت دلم میگرفت و اجازه نداشتم مدت زمان زیادی را بیرون از خوابگاه بمانم، به فروشگاه بزرگ پشت خوابگاهمان میرفتم و برای خودم مینی ویفر شکلاتی و چند جور بیسکوییت و نوشیدنی میخریدم و کمی ارام می شدم و به خوابگاه برمیگشتم.\nهمین عادت باعث شده بود که در هفته حتی یک بار هم به سراغ عمو منصف نروم. عمو منصف مغازه دار خوش اخلاق و منصف سر میدان بود. همیشه هم وقت داشت کمی سر به سرت بگذارد. همیشه هم حسابش درست و بود کم فروشی نمیکرد. \nعادت را با خودم به خانه آوردم. اما خانواده ام روش خرید کردنشان متفاوت بود: از همسایه و آشنا خرید میکردند. از سوپرمارکت سر محله خرید میکردند. من هم به مرور زمان به روش خرید کردن خانواده خو گرفتم. این تغییر باعث شد کمی به مرور کردن عادت خودم بپردازم. به نظرم خرید کردن از سوپر مارکت های بزرگ، میوه فروشی های بزرگ، مجتمع های پخت نان بزرگ بسیار لذت بخش خواهد بود اما کیفیت اجناس خریداری شده تفاوتی نخواهد داشت. در مورد نانوایی حتی میتوانم بگویم نان خریداری شده از نانوایی های سنتی و کوچک کیفت بهتری خواهد داشت.دلایل اقتصادی دیگری هم دارم که به احتمال بالا چندان درست نباشند اما حس میکنم اگر از سوپرمارکت محله خرید کنم کمی گردش مالی را منصفانه تر کرده ام و همین دلیل باعث می شود که هم با خرید کردن از این سوپرمارکت حس خیلی خوبی را تجربه کنم و هم با مغازه دار کمی خوش و بش کنم.\n\n\n۹۶/۰۷/۱۳\n\n\n\n\n۰\n\n\n\n\n\n۰\n\n\n\n\n\nهلیکس\n\n\n\n\n\n\n\n", "post_full_content_2": "\nچرا نمی نویسم؟\nجدای از اینکه نوشتن رو، بازی با کلمات رو دوست دارم، نوشتن برای من بهترین مسکن و محرکه. اما نکته ای که خیلی موثر تر از همه اینهاست، عادت به نوشتنه.متاسفانه عادتم به نوشتن رو فراموش کردم. متاسفانه به ننوشتن، به گذاشتن استوری های 6 ثانیه ای در اینستا، به مزه مزه کردن تنها یک پاراگراف در ذهنم، و فراموش کردنش با نزدیکترین اتفاق، عادت کردم.\n\nهمونطوری که به نخوندن عادت کردم، همونطوری که به هدفمند نبودن عادت کردم.\n\nروزانه 9 ساعت خارج از خونه کار میکنم. یک ساعت به کلاس زبان میرم. دو ساعت رو به تفریح با دوستان جدیدم میگذرونم و همه اینها، بهانه های خوبی شدن، برای داشتن عادت های جدید و فراموش کردن عادتهای خوب قدیمی.\n\nیادم هست، اولین باری که با شعبانعلی آشنا شدم رو. یادم هست تنها پس از یک هفته مطالعه مداروم متمم، نیمی از کانالهای تلگرام و پیج های اینستاگرام دنبال شده م رو پاک کردم. و دقیقا از همون زمان، عادت های خوب جدیدم رو شروع کردم. این موضوع، دو سال پیش اتفاق افتاد.\n\nامروز اما (پس از دو هفته بررسی مداوم عادتهای جدیدم) به این نتیجه رسیدم که باید سعی کنم مرتب بنویسم. \n\nخبر خوب بعدی اینکه، از امشب دوباره تمرین لغت خوانی رو شروع میکنم. البته با این تفاوت که این لغتها رو لازم دارم و هر رو استفاده میکنم.\n\n\n۹۶/۱۰/۲۲\n\n\n\n\n۱\n\n\n\n\n\n۰\n\n\n\n\n\nهلیکس\n\n\n\n\n\n\n\n", "post_full_content_1": "\nآنچه پدر به من داد\nآنچه پدر به من داد، حافظه ایست فوق العاده قوی.حافظه ای که همیشه دستمایه سرگرمی، شوخی و حسادت (البته بیشتر غبطه) اطرافیان بوده.مثلا یادم هست 11 ساله که بودم، کتابی 300 صفحه ای داشتم و همکلاسی هایم صفحه ای از کتاب را به صورت تصادفی بازمیکردند و من میتوانستم شماره فصل و نام فصل را حدس بزنم.هنوز هم یادم هست، کتاب 21 فصل داشت و من فصل 9 را عاشقانه دوست داشتم.\nاما فکرش را بکن! همه چیز را یادت بماند؛ همه مکالمات را، خاطرات را\nمثلا فکرش را بکن!همه عطرها راهمه عکس ها راکلمات را\n\nخاطره، خفه ات میکند... اگر ساکن بمانی!\n\nخاطرات بیشتری بساز. کلمات بیشتری بشنو. از عظرهای بیشتری لذت ببر. عکسهای بیشتری بگیر.بیشتر بخند.\nبیشتر زندگی کن.\nخاطراتت یکدیگر را خواهند بلعید.\n\n\n۹۶/۱۱/۰۱\n\n\n\n\n۱\n\n\n\n\n\n۰\n\n\n\n\n\nهلیکس\n\n\n\n\n\n\n\n"}