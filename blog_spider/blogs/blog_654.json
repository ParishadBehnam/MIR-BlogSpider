{"type": "blog", "blog_name": "▂▃▄▅▆▇█▓▒░wallpapery░▒▓█▇▆▅▄▃▂", "blog_url": "http://wallpapery.blog.ir/", "post_url_1": "http://wallpapery.blog.ir/1395/08/01/love09", "post_title_1": "love", "post_content_1": "اندازه تصویر : 1920x1281برای نمایش تصویر ، در اندازه اصلی و دریافت آن ، روی خود عکس کلیک کنید!! ", "post_url_2": "http://wallpapery.blog.ir/1395/07/22/%D8%B3%D8%AE%D9%86%DB%8C-%D8%A8%D8%A7-%D9%88%D8%A8%D9%84%D8%A7%DA%AF-%D9%86%D9%88%DB%8C%D8%B3%D8%A7%D9%86", "post_title_2": "سخنی با وبلاگ نویسان", "post_content_2": "این نوشته برای یادآوری اتفاقاتی است که رخ داده و همه ما درگیر نتایجش هستیم ولی شاید چندان اهمیتی به آنها نمی‌دهیم.\n\nشاید به نظر برسد که می‌خواهیم  یادی از گذشته و دهه شصت کنیم یا یادی \nاز زنگ املا و انشا، اما هدف از این مطلب ایجاد انگیزه برای ریشه‌یابی مشکل\n نهفته ولی بسیار مهمی است که ادبیات فارسی را خصوصا در حوزه  نگارش‌، \nنوشتار و رسم‌الخط تهدید می‌کند تا شاید آن‌ها که توانش را دارند کاری \nکنند.\n\nبرای همه ما پیش آمده که در گشت و گذار خود بین صفحات اینترنتی، \nشبکه‌های اجتماعی و یا بین پیام‌های رد و بدل شده در پیام رسان‌ها با کلمات\n یا نوشته‌هایی مواجه شویم که ذهن‌مان را درگیر کند و این درگیری نه به \nخاطر محتوی کلام بلکه به خاطر نحوه نگارش یا نوشتار آنها است. چه بسیار \nدیده شده که “گذار” و “گزار” در کلماتی مانند واگذاری، بارگذاری، \nسرمایه‌گذاری، سپاسگزاری و بسیاری دیگر جابجا به کار گرفته شده و حتی گاهی \nبه تغییر معنی منجر شده‌اند. مسئول و مسوول و مسوؤل و …. هم که جای خود \nدارند. ولی حقیقتا چه شد که به اینجا رسیدیم که هر کس هر کلمه‌ای را هر جور\n که می‌خواهد می‌نویسد و انگار نه انگار که زمانی واحد درسی املایی وجود \nداشت و برای همین اشتباهات چه نمره‌ها که از دانش آموزان کم نمی‌شد. \nاسف‌بار‌تر آنکه اگر در جمعی به اشتباه نوشتاری یک متن معترض شوید با \nجبهه‌گیری جمعی مواجه می‌شوید و از این جمله رنج خواهید برد که: “حالا چه \nفرقی می‌کنه؟!”\nپس از ورود رایانه به زندگی روزمره تهدیدی بالقوه، یعنی آسیب‌پذیری نوشتار \nفارسی روزبه‌روز فعال‌تر شد و با پا نهادن ایرانیان به دهکده جهانی دیگر \nاین تهدید مهارنشدنی شده است. در ابتدا نبود قابلیت فارسی‌نویسی یا به \nعبارتی، رایج و رایگان نبودن نرم افزارهای فارسی‌نویس و حتی در مواردی \nمانند پیام‌رسان‌های اینترنتی، ناممکن بودن این کار، سبب شد تا ایرانیان \nدست به ابتکار زده و رسم‌الخطی جدید ابداع کنند و نام آن را فینگلیش، \nپینگلیش و یا در برخی موارد فارسیلیش بگذارند که در این رسم‌الخط ابداعی یا\n به گفته بعضی زبان جدید! کلمات فارسی با حروف لاتین نوشته می‌شد و به این \nترتیب ض ، ظ ، ز ، ذ  یا ص ، س ، ث  و یا بسیاری گروه‌های هم صدای الفبای \nفارسی نادیده گرفته می‌شدند. آنقدر تهیه فارسی‌نویس و سیستم عامل ملی و \nفارسی طول کشید که در نهایت هم بیگانگان زبان فارسی را در سیستم‌های \nرایانه‌ای گنجاندند ولی کمی دیر شده بود چرا که فینگلیش در مکالمات پیامکی \nهم رخنه کرده بود و حتی آنها که غیر از فارسی، زبانی بلد نبودند هم فینگلیش\n می‌دانستند. تقریبا در همین دوره بود که ادبیات آسیب خورده ایران در تب \nوبلاگ نویسی هم می‌سوخت و هر کسی با هر سطح آگاهی یا هر سطح اهمیت دادن به \nنگارش، از اتفاقات روزمره تا فلسفه، از خلقت بشر تا طبیعت و ماورا الطبیعه \nمطلب تولید می‌کرد. آن‌هایی هم که حوصله نداشتند متن دیگران را کپی \nمی‌کردند و به بازنشر اشتباهات نگارشی می‌پرداختند؛ بگذریم از صحت یا کذب \nبودن محتوای کلامشان.\n\nبه موازات، نهادهای قانون‌گذار ( در حوزه ادبیات و نگارش و آموزش و پروش\n و فرهنگ و …. ) مشغول بومی‌سازی کلمات بیگانه بودند یا در چالش نوشتن \n“مسوول” با یا بدون همزه چانه‌زنی می‌کردند. گویی که در یک کشور در یک \nاقدام هماهنگ ولی ناآگاهانه چندین زبان جدید آن هم با تداخل با یکدیگر \nتولید شده بود.\n\nبعد از اینها هم متفاوت‌نویسی مُد شد و هر کس در هر رسانه‌ای که بود \nرسم‌الخط خودش را تولید کرد تا جایی که “زندگی” به “زنده‌گی” و “خود را” به\n “خود رو” تبدیل شد تا به گمان نگارنده‌های‌شان جالب‌تر یا خودمانی‌تر \nباشند.\n\nحقیقتا در حق خودمان ظلم کردیم، زمانی که فرهنگ لغات را کنار گذاشتیم و \nبرای یافتن دیکته درست کلمات از “گوگل” کمک گرفتیم. جفا کردیم در حق حسن عمید، علی اکبر دهخدا و محمد معین که هر سال در سال‌مرگشان یادشان را گرامی می‌داریم ولی گنجینه‌های‌شان را فراموش کرده‌ایم.\n\nصحبت کوتاه می‌کنم و امیدوارم نشر و بازنشر مکتوب به خصوص در اینترنت با\n تامل و دقت بیشتری ادامه یابد و موسسه یا نهادی در این خصوص اقدامی انجام \nدهد تا زخم‌های این کهن زبان التیام یافته از آسیب‌های احتمالی در امان \nباشد.منبع : دیجیکالا مگ", "post_url_3": "http://wallpapery.blog.ir/1395/07/19/%D9%85%D8%AD%D8%B1%D9%85", "post_title_3": "محرم", "post_content_3": "\n\nاندازه تصویر : 8000x5000", "post_url_4": "http://wallpapery.blog.ir/1395/07/18/%DA%A9%D8%B1%D8%A8%D9%84%D8%A7", "post_title_4": "کربلا", "post_content_4": "اندازه تصویر : 853x1280برای نمایش تصویر ، در اندازه اصلی و دریافت آن ، روی خود عکس کلیک کنید!! ", "post_url_5": "http://wallpapery.blog.ir/1395/07/16/jamkaran1", "post_title_5": "اللهُـــمَّ عَجِّــــــلْ لِوَلِیِّکَــــــ الْفَــــــــرَج", "post_content_5": "\n\nخـبـر آمـد خبـری نیـست...\n هنـوز از غـم دوری دلـدار بـسـوز...\n بـایـد ایـن جـمعه بیایـد، بایـد! \nمـن دگـر خسـته شـدم از شـایـد! \nاللهُـــمَّ عَجِّــــــلْ لِوَلِیِّکَــــــ الْفَــــــــرَج----------------------------------------------اندازه تصویر : 8000x3941برای نمایش تصویر ، در اندازه اصلی و دریافت آن ، روی خود عکس کلیک کنید!! \n"}