{"type": "blog", "blog_name": "طلوع خواهم کرد.", "blog_url": "http://mmnnpp.blog.ir/", "post_url_1": "http://mmnnpp.blog.ir/1396/11/01/%DB%8C%D8%A7%D8%AF%D8%AF%D8%A7%D8%B4%D8%AA-%D8%B5%D8%AF-%D9%88-%D9%BE%D9%86%D8%AC%D8%A7%D9%87-%D9%88-%D8%B3%D9%87", "post_title_1": "یادداشت صد و پنجاه و سه", "post_content_1": "اینجوری که هواشناسی پیش بینی کرده بالاخره قراره بارون و برف به سمت ما هم بیاد.امروز هم از صبح هوا ابریه و من عاشق روزای ابریم.دخترکم میگه مثه تو اون قصه که بچه هه برای ابر قصه سوزناک میخونه و ابره گریه اش میگیره و بارون میباره بیا ما هم بریم برای ابرا قصه های سوزناک بخونیم!\nخوب بین سرو صدا و هیاهوی دخترا و صدای تلوزیون که طبق معمول رو پویاست و چندتا صدای دیگه من برای خودم چندتا اهنگ انرژی مثبت گذاشتم و همزمان کارهامو انجام میدم تو آشپزخونه.امروز هوس آش کردم و تصمیم دارم تا ظهر آش بپزم.\nبیرون انقد هوا خوبه که دوست دارم اگه وقت بشه بریم رو حیاط و بدویم و بازی کنیم و نفس بکشیم.البته فک کنم امروز کمی سردتر باشه هوا.دیشب کلی باد اومد نصفه شب و من تنها بودم و چندبار از خواب بیدار شدم.امشب آخرین شیفت شبه خداروشکر.هم من راحت میشم هم میم.تو شیفت شب خیلی سخت میگذره بهش.\nاین چند وقت که غر زدن من کمتر شده روابط خیلی بهتر شده.میدونستم که مردا تحمل خانومای غرغرو براشون سخته.ولی نه تا این حد.البته من زیاد غرغرو نبودم فقط یکم زیادی پیله میکردم.میم هم البته از اون آدمای خونسرده که هی کار پشت گوش میندازن.الان اینجوری خودم خیلی آرومترم و دیگه حرص الکی نمیخورم.\nدوست دارم همیشه اینجوری باشم.ولی گاهی نمیشه.دلم نمیخواد دیگه حال بدم برگرده.دیروز یهویی دست دخملا رو گرفتم و نشستم رو تخت و نشوندمشون رو پاهام.بعد قلقلک دادم و چلوندمشون.باورتون میشه ریسه میرفتن از خنده! با همین کار کوچیک.اصن سر چیزای کوچیک و معمولی هم کلی میخندن و ذوق میکنن.اینا یه هدیه ارزشمنده از طرف خدا که من گاهی قدرشون رو نمیدونم.اصن منم باید پا به پاشون بزرگ شم!\n\nبعدا نوشت؛ الان که رفتم بیرون و اومدم دیدم وووه چه سوزی میاد با باد.خیلی سرده.اصلا مناسب بیرون رفتن بچه ها نیست.بجاش وقتی میای داخل گرمای داخل خونه خیلی دلچسبه.همین چند دیقه که رفتم بیرون نوک انگشتام و بینی م بی حس شدن.حالا هوا شده شبیه زمستون های واقعی!", "post_url_2": "http://mmnnpp.blog.ir/1396/10/29/%DB%8C%D8%A7%D8%AF%D8%AF%D8%A7%D8%B4%D8%AA-%D8%B5%D8%AF-%D9%88-%D9%BE%D9%86%D8%AC%D8%A7%D9%87-%D9%88-%D8%AF%D9%88", "post_title_2": "یادداشت صد و پنجاه و دو", "post_content_2": "حال نوشتن نیست.دیشب اومدم بنویسم، نشد و موکولش کردم به آخر شب، بعد از تموم شدن کارهای همیشگی.بعد تموم شدنشون و خواب رفتن بچه ها از خستگی دیگه توان انجام هیچ کاری رو نداشتم چه برسه به تمرکز و فکر کردن و نوشتن!\nبی تفاوت شدم.به همه چیز و این نگرانم میکنه.حتی خوندن وبلاگهای جورواجور هم دیگه حالم رو خوب نمیکنه.با خوندن بعضی ها این روزها غمگین تر میشم حتی.دغدغه ها و دنیای متفاوتشون حالم رو بدتر میکنه.\nدخترا دلخوشی این روزا هستن.خنده ها و بازی کردناشون، سروصدا و جیغ و داد همیشگیشون، حرف زدن های همزمان دوتایی شون و خرابکاریهای مخفیانه شون و بی خیالیشون نسبت به دنیا!\nنمیدونم چرا نمیتونم لذت ببرم از آرامشی که الان دارم.از مشکلاتی که نداریم.نمیتونم تو حال و الانم زندگی کنم و لذت ببرم وقتی که ذهنم مدام تو گذشته و آینده سیر میکنه.وقتی از یه موضوعی ناراحتم که دیگه خیلی کشدار شده.وقتی که همش در حال مقایسه و حسرت خوردنم.من حتی نمیتونم اینجا حرف دلم رو راحت بگم.نمیتونم بگم که احساس بیهودگی شدید دارم...\nهمه اینا که گفتم درونیه و پوسته ظاهری همچنان مثه قبله و زندگی روبراه و در جریان و مطمینم اطرافیانم هیچکدوم متوجه حال درونی من نشدن.حتی میم هم.بهتغییر احتیاج دارم.تغییری که خودم باید انجام بدم.کاری که میدونم میتونم و همزمان نمیتونم! سخته!\nآدم خیالپردازی نیستم ولی دوست داشتم همین الان تو ساحل دریا روی یه تخته سنگ بشینم و غروب خورشید رو از اونجا ببینم.یا توی ساحل بدون کفش راه برم تو شن ها.یا توی دامنه ی یه کوه بلند بشینم و سنگ بندازم پایین و به صدای افتادنش گوش بدم.یا روی تپه های شنی توی یه دشت وسیع بدوم.یا اصلا هیچکدوم.فقط دوست داشتم الان یه جای دیگه می بودم.نه اینجایی که هستم.همین!", "post_url_3": "http://mmnnpp.blog.ir/1396/10/23/%DB%8C%D8%A7%D8%AF%D8%AF%D8%A7%D8%B4%D8%AA-%D8%B5%D8%AF%D9%88%D9%BE%D9%86%D8%AC%D8%A7%D9%87%D9%88%DB%8C%DA%A9", "post_title_3": "یادداشت صد و پنجاه و یک", "post_content_3": "سلام علیکم.صبح شنبه تون به خیر و شادی.تو پست قبل گفتم سکوت من اوضاع رو بهتر کرد و فهمیدم که کمی مشکل از من هم بوده! یعنی اینکه دیشب بدون اینکه من چیزی بگم کلی کار انجام شد از جمله اینکه پرده ها رو کندن آقای میم برای شستن.که خیلی بعید بود ازشون! واین شد که امروز صبح خورشید تابیده به فضای خونه ما و همه جا رو روشن کرده.نوری که تاحالا پرده ها بهش اجازه ورود نمیدادن.\nتصمیم گرفتم از امروز که دوباره چشام رو به دنیا باز شده و فرصت زندگی دارم و عزیزانم کنارم هستن بهتر زندگی کنم و شکرگذار تر باشم.امروز هوا عالیه.اگه بشه با دخترا میریم تو فضای آزاد و راه بریم و بدوویم و نفس بکشیم.کلی کار دیگه هم دارم که بموقع اش باید انجام بشه.انشاءالله که هفته ای خوب و پرباری پیش روتون باشه.\n", "post_url_4": "http://mmnnpp.blog.ir/1396/10/21/%DB%8C%D8%A7%D8%AF%D8%AF%D8%A7%D8%B4%D8%AA-%D8%B5%D8%AF-%D9%88-%D9%BE%D9%86%D8%AC%D8%A7%D9%87", "post_title_4": "یادداشت صد و پنجاه", "post_content_4": "امروز صبح زودتر بچه ها رو بیدار کردم و رفتیم مرکز بهداشت.اونجا قد و وزنشون کنترل شد و بعد خودم با ماما و کارشناس تغذیه صحبت کردم و بعد هم رفتم پیش دکتر برای چکاپ و برام آزمایش های روتین و نوشت که انجام بدم.ظهر برگشتیم خونه و با کلی بهم ریختگی بدو بدوی منم شروع شد.تا عصر که میم از سرکار اومد.\nیکساعتی میشه زیر پتو دراز کشیدم.نه خواب میرم و نه میتونم بلند شم.هوا هم که دلگیر! امروز هم مثله چند روز گذشته همش احساس سرما و لرز داشتم.دخترا مهمون دارن و دیگه جایی نیست که در امان مونده باشه از دستشون.از یه طرف دلم میخواد چند ساعتی بخوابم.به دور از سروصدا و تو سکوت.از طرف دیگه هم بعضی وقتا که نیستن از تنهایی و سکوت خونه ترس برم میداره!\n یه چیز جالب فهمیدم اینکه این چند روز که من ساکت تر شدم میم  یه جورایی نزدیک تر شده بهم.همه چی آروم تره.شاید من زیادی رو همه چی حساسم و اصرار میکنم و به قول معروف پیله میکنم و همین کلافه اش میکنه.باشه؛ ولی، خواسته های من چی میشه؟؟؟حرفای دلم رو چیکار کنم؟؟؟\n\n", "post_url_5": "http://mmnnpp.blog.ir/1396/10/19/%DB%8C%D8%A7%D8%AF%D8%AF%D8%A7%D8%B4%D8%AA-%D8%B5%D8%AF-%D9%88-%DA%86%D9%87%D9%84-%D9%88-%D9%86%D9%87", "post_title_5": "یادداشت صد و چهل و نه", "post_content_5": "*** اون ماجرا تقریبا تموم شد و طبق معمول حرف ایشون به کرسی نشست.من؟ من بی تفاوت شدم به همه چیز.دیگه در مورد هیچ موضوعی هیجان ندارم و تقلا نمیکنم.شیطونی نمیکنم و نمیخندم و خبری از سوال و جواب  در مورد کارها و خبر دادن و خبر گرفتن و گپ زدنمون نیست. میدونم این وضعیت رو اصلا دوس نداره و به زودی صداش میاد.یه جورایی دوست دارم اذیت بشه اصن.میدونم که تا چند روز دیگه همه چیز برمیگرده سرجاش و خوب میشم.الان ولی یه جای کوچیکی تو قلبم می سوزه ...\n*** امروز یه جایی بودم وفهمیدم اکثر خانمای دوروبرمون ته دلشون غم دارن و کسی نیست آرومشون کنه و غمخوارشون باشه.یه خانومی رو میشناسم که بعد سالها زندگی و زحمت کشیدن حالا تو میانسالی گرفتار بیماری روحی و روانی شده.از بس که همسرش محبت و توجه بلد نیست و نیازهای روحی همسرش رو ندیده.تو شهرای بزرگ شاید زن ها قدرت و جسارت بیشتری داشته باشن ولی تو شهرای کوچیک و سنتی... متنفرم از این بی عدالتی ها.چرا مردا باید اینجوری باشن؟ کی این حق رو بهشون داده؟چرا یاد نگرفتن راه بیان با دل دختر یا همسر یا مادرشون؟ چرا محبت کردن و توجه به همسرشون رو بلد نیستن؟ شاید تقصیر همین مادرای خانواده است که تو جامعه مردسالار ما همش تو گوش پسراشون خوندن که تو مردی! تو نباید اینجوری کنی، تو نباید اینجوری باشی و با یک غرور و قدرت کاذب پسراشون رو بزرگ کردن و زن دادن!!!\n*** دیشب شب خیلی خیلی سردی بود.با اینکه بخاری زیاد بود ولی همش احساس سرما داشتم.از اونطرف هم شاید چندین بار برای چک کردن دخترا و کشیدن پتو روشون پاشدم و دوباره خوابیدم.وحسابی بد خواب شدم.با اینکه زمستون رو دوست دارم ولی دلم نمیخواد هوا انقد سرد باشه که نتونیم از جامون تکون بخوریم.حالا اگه برفی و بارونی بود یه چیزی.فقط سرماس.\n*** پیرو اون مورد اول بعضی وقتا فک میکنم حالا این مورد رو کوتاه بیا هیچی نمیشه.خداروشکر که چیز مهم و حیاتی نبوده.خداروشکر که مشکل بزرگ و غیر قابل حلی نداریم.خداروشکر که سالمیم.ولی باز از اون ور میگم باید به فکر کیفیت زندگی هم بود.اینکه ما فقط امورات زندگی مون بگذره و راضی باشیم اصلا خوب نیست به نظر من.تفریح و شاد بودن و گردش و خرید و مهمونی و از همه مهمتر دل خوش و رضایت درونی هم مهمه.چیزی که من خودمو کشتم تا به جناب میم ثابت کنم.هووووف!\n"}