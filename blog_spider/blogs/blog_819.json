{"type": "blog", "blog_name": "اشتباهی که پیش آمده", "blog_url": "http://eshtebahy.blog.ir/", "post_url_1": "http://eshtebahy.blog.ir/1396/11/03/%D8%A7%D9%81%D8%B1%D8%A7-%D9%88-%D8%AA%D8%A8%D8%B1%DB%8C%D8%B2%DB%8C", "post_title_1": "افرا", "post_content_1": "اگر آدم نبودم دلم میخواست درخت باشم .در سکوت به ریشه هایش تکیه میدهد و بی صدا زمستانش را صبوری میکند و به بهارش غره نمیشود. به وقت از میوه های عمرش دل میکند و غم پیرش میکند اما باز بهار که برسد طوری لبخند میزند انگار هیچ پاییزی پشت سرش نبوده ست.", "post_url_2": "http://eshtebahy.blog.ir/1396/11/03/%D9%BE%D8%B3-%D9%84%D8%B1%D8%B2%D9%87", "post_title_2": "پس لرزه", "post_content_2": "از امپراطوری باشکوه تو در ذهن من یه ارگ بم به جامونده که به قول حامد عسکری خشت به خشتش متلاشی شده. مبهوت نگاه کنم که چرا چی شد آخه چه طور؟ نه ؛ این انتخاب من نیست. جارو برمیدارم بار خرابیها رو از شونه های زمین سبک میکنم . زندگی هست بعد ما؛ بدون ما حتی.", "post_url_3": "http://eshtebahy.blog.ir/1396/11/03/%D8%A7%D8%B3%D9%85%D8%B4-%D8%B1%D8%A7-%DA%86%DB%8C-%D8%A8%DA%AF%D8%B0%D8%A7%D8%B1%D9%85-%D8%A8%D9%87%D8%AA%D8%B1-%D8%A7%D8%B3%D8%AA", "post_title_3": "اسمش را چی بگذارم بهتر است؟", "post_content_3": "از هفت سالگی همیشه به این فکر کرده ام که بالا رفتن سن خوب است یا بد.نوزده سال از هفت سالگی م گذشته و حس میکنم به جواب رسیدم. بالا رفتن سن اتفاق مبارکی ست. اشیا، آدم ها، ارتباطات ، حس ها و عقلانیت شکل تازه ای به خودش گرفته. شبیه کودکی که تازه یاد گرفته بدنش را لمس کند و از این کار شگفت زده میشود؛ لذت می برم از کشف و شهودی که موهبت این سن است.", "post_url_4": "http://eshtebahy.blog.ir/1396/11/01/%D8%AA%D9%81%DA%A9%DB%8C%DA%A9-%D8%AF%D8%B1-%D9%85%D8%A8%D8%AF%D8%A7%D8%A1", "post_title_4": "تفکیک در مبداء", "post_content_4": "دوستت دارم ولی بهت اعتماد ندارم. \nبه آدمی که میدونه گرگ می دره و میره نزدیک؛ چون دونسته هات به کارت نمیاد.\nبه آدمی که خطاهای تکراری داره...", "post_url_5": "http://eshtebahy.blog.ir/1396/11/01/%D9%82%D8%B7%D8%B9-%D8%B9%D8%B6%D9%88", "post_title_5": "قطعِ عضو", "post_content_5": "تو بخشی ازوجود منی؛ الان درد میکنی‌.\nباید درکت کنم. تلاش کنم حالت خوب بشه نه ازت قطع امید کنم یا رهات کنم. "}