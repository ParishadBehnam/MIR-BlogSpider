{"type": "blog", "blog_name": "پایگاه اطلاع رسانی آیت‌الله حاج شیخ منصور (عبدالرحیم)ابراهیمی جرجانی", "blog_url": "http://mafatih.blog.ir/", "post_url_1": "http://mafatih.blog.ir/1396/08/26/%D8%B3%D9%87-%D9%86%D9%81%D8%B3-%D8%B2%DA%A9%DB%8C%D9%87", "post_title_1": "سه نفس زکیه!", "post_content_1": "بسمه تعالی\nداستانی را حضرت استاد جرجانی از حضرت آیت‌الله علوی گرگانی نقل فرمودند که به شرح زیر است: روزی میرفندرسک، شیخ بهاء و میرداماد در نزدیکی باغ وحشی بودند. شیری را دیدند که از باغ وحش فرار کرده بود و به سمت آنان می‌آمد. این سه هرکدام به یک کاری مشغول شدند؛ میرداماد به سجده رفت، میرفندرسک مشغول اوراد و اذکار شد و شیخ بهاء هم ایستاد ولی ترسید و رنگش پرید.\nادامه مطلب", "post_url_2": "http://mafatih.blog.ir/1395/11/04/%DA%A9%D8%A7%D9%86%D8%A7%D9%84-%D8%AF%D8%B1-%D9%85%D8%AD%D8%B6%D8%B1-%D8%A7%D8%B3%D8%AA%D8%A7%D8%AF-%D8%AF%D8%B1-%D8%AA%D9%84%DA%AF%D8%B1%D8%A7%D9%85", "post_title_2": "کانال در محضر استاد در تلگرام", "post_content_2": "کانال در محضر استاد در تلگرام برای انتقال نظرات استاد: jorjani1@", "post_url_3": "http://mafatih.blog.ir/1395/07/30/%DA%A9%DB%8C%D9%81%DB%8C%D8%AA-%D8%B9%D8%A8%D9%88%D8%B1-%D9%85%D8%B1%D8%AF%D9%85-%D8%A7%D8%B2-%D9%BE%D9%84-%D8%B5%D8%B1%D8%A7%D8%B7-%D8%A8%D9%87-%DA%86%D9%87-%DA%86%DB%8C%D8%B2%DB%8C-%D8%A8%D8%B3%D8%AA%DA%AF%DB%8C-%D8%AF%D8%A7%D8%B1%D8%AF", "post_title_3": "کیفیت عبور مردم از پل صراط به چه چیزی بستگی دارد؟", "post_content_3": "چندی پیش راجع به کیفیّت عبور مردم از پل صراط عرض کردم. در روایت است که عده‌ای به سرعت نور رد می‌شوند. هیچ‌گونه توقفی هم ندارند. بعضی مثلاً به سرعت هواپیما، بعضی به سرعت ماشین، به سرعت شتر، دویدن انسان، هِروله، در جا زدن، زمین خوردن، به زحمت و مشقت رد می‌شوند و عده‌ای هم اصلاً نمی‌توانند رد بشوند. حضرت می‌فرماید:کسانی که در دنیا خیلی زود و به آسانی از مال حرام و نگاه حرام و خشم و غضب می‌گذرند، با گناه مواجه می‌شوند اما آلوده نمی‌شوند، این اشخاص با سرعت نور از پل صراط رد می‌شوند. اگر این دنیا سریع از گناه عبور کردی و زود تن به حکم خدا دادی، لب پل صراط به سرعت می‌گذری. اما اگر مقداری برایت عبور از معصیت و فعل حرام سخت بود مثل کسی که گاهی زمین می‌خورد اما باز بر می‌خیزد و به راهش ادامه می‌دهد، اینها کسانی هستند که گاهی لغزش دارند. آنهایی که خیلی سخت‌شان است از گناه رد بشوند، در پل صراط سینه خیز می‌‎روند. گرچه دلش نمی‌خواهد گناه کند اما شهوت قوی است. اما کسانی که از فعل حرام نگذشتند کسانی هستند که در جهنم سقوط می‌کنند. پس باید انسان از گناه و فعل حرام بگذرد.", "post_url_4": "http://mafatih.blog.ir/1395/07/30/%D8%A7%D9%86%D9%88%D8%A7%D8%B9-%D8%B5%D8%A8%D8%B1", "post_title_4": "انواع صبر", "post_content_4": "صبر بر چند قسم و نوع است. اول: صبر در مقابل گناه (کفّ‌النفس)کنترل نفس. کسی که در مقابل نفس، در مقابل شهوت، خشم و غضب، نخل و حسد ایستادگی می‌کند این صبر در مقابل گناه است.\nدوم: صبر در مقابل مصیبت. مشکلاتی که در زندگی است. انسان در مقابل این سختی‌ها و مشکلات و ناگواری‌ها صبر و تحمل داشته باشد.\nسوم: صبر بر عبادت و بندگی خدا. مسلمان بودن و شدن و ماندن سخت است. آسان نیست. اینگونه نیست که ما فکر می‌کنیم مسلمان بودن آسان است. کسی که می‌خواهد تسلیم حُکم خدا بشود ریاضت می‌خواهد. عفو، گذشت، شرح صدر، حوصله، اخلاص، بردباری و...همۀ اینها را می‌خواهد. مسلمان بودن و ماندن هزار و یک شرط دارد. اگر انسان همّت داشته باشد و عزمش را جزم کند که آسان می‌شود، ره صد ساله را یک شبه می‌رود.", "post_url_5": "http://mafatih.blog.ir/1395/07/30/%D8%A7%D8%AD%D8%AA%D8%B1%D8%A7%D9%85-%D8%A8%D9%87-%D8%A8%D8%B2%D8%B1%DA%AF%D8%AA%D8%B1%D9%87%D8%A7", "post_title_5": "احترام به بزرگترها", "post_content_5": "روزی حضرت علی علیه‌السلام می‌خواستند برای نماز صبح به مسجد بروند. در مسیر به پیرمرد یهودی برخورد کردند که آن پیرمرد به سمت کنیسۀ خودش می‌رفت. حضرت وقتی دیدند که این پیرمرد جلوی ایشان است، آهسته رفت و از او پیشی نگرفت تا رسیدند سر دو راهی. از آنجا پیرمرد به سمت کنیسۀ خودش رفت و حضرت علی علیه‌السلام هم به سمت مسجد رفت. تا به مسجد رسید، پیامبر صلی الله علیه و آله در رکوع رکعت اول نماز بودند. اقتدا کرد و به نماز رسید تا اینکه نماز تمام شد. بعد از نماز پیامبر صلی الله علیه و آله سؤال کردند: علی کجاست؟ جواب دادند ایشان آخر صف است چون دیرتر رسید. پیامبر صلی الله علیه و آله به حضرت علی علیه‌السلام فرمودند: علی جان! می‌دانی امروز چه کردی؟ من در رکوع بودم که جبرئیل امین آمد و دستش را روی شانۀ من قرار داد و گفت رکوع را طول بده تا علی برسد، به پیرمردی احترام کرده. وقتی که حضرت به پیرمرد یهودی احترام کرده، نماز را طول بده تا علی برسد و اجر و ثوابش کم نشود.\nبه پیران و سالخورده‌ها احترام کنید. در مجالس اگر پیرمرد یا پیرزنی وارد شد جوان‌ترها جایشان را به آنها بدهند تا تکیه بدهند. روایت است اگر کسی به بزرگترها احترام کند در زمان سالخوردگی خدا جوان‌ها را مجبور می‌کند به او احترام کنند. بعضی‌ها خیلی بی ادب هستند. به پدر و مادرشان بی حرمتی می‌کنند. وقتی خدا به خاطر احترام به یک پیرمرد یهودی به حضرت علی(ع)خیر می‌دهد یا به ما که به پدر و مادرمان احترام می‌گذاریم خیر نمی‌دهد؟! این آداب و سنن تعطیل شده است. این بی حرمتی‌ها خیر و برکت را از زندگی‌ها بیرون می‌برد. عمرها را کوتاه می‌کند. نشاط و زندگی را از بین می‌برد. لذت زندگی کم می‌شود. وقتی انسان پا روی آداب و سنن الهی بگذارد خیر نخواهد دید. این به تجربه ثابت شده است. روایات و احادیث در این زمینه زیاد است. مغرور نشویم. حواسمان جمع باشد.", "post_full_content_5": "\nاحترام به بزرگترها\nجمعه, ۳۰ مهر ۱۳۹۵، ۰۹:۲۵ ب.ظ\n\n\nروزی حضرت علی علیه‌السلام می‌خواستند برای نماز صبح به مسجد بروند. در مسیر به پیرمرد یهودی برخورد کردند که آن پیرمرد به سمت کنیسۀ خودش می‌رفت. حضرت وقتی دیدند که این پیرمرد جلوی ایشان است، آهسته رفت و از او پیشی نگرفت تا رسیدند سر دو راهی. از آنجا پیرمرد به سمت کنیسۀ خودش رفت و حضرت علی علیه‌السلام هم به سمت مسجد رفت. تا به مسجد رسید، پیامبر صلی الله علیه و آله در رکوع رکعت اول نماز بودند. اقتدا کرد و به نماز رسید تا اینکه نماز تمام شد. بعد از نماز پیامبر صلی الله علیه و آله سؤال کردند: علی کجاست؟ جواب دادند ایشان آخر صف است چون دیرتر رسید. پیامبر صلی الله علیه و آله به حضرت علی علیه‌السلام فرمودند: علی جان! می‌دانی امروز چه کردی؟ من در رکوع بودم که جبرئیل امین آمد و دستش را روی شانۀ من قرار داد و گفت رکوع را طول بده تا علی برسد، به پیرمردی احترام کرده. وقتی که حضرت به پیرمرد یهودی احترام کرده، نماز را طول بده تا علی برسد و اجر و ثوابش کم نشود.\nبه پیران و سالخورده‌ها احترام کنید. در مجالس اگر پیرمرد یا پیرزنی وارد شد جوان‌ترها جایشان را به آنها بدهند تا تکیه بدهند. روایت است اگر کسی به بزرگترها احترام کند در زمان سالخوردگی خدا جوان‌ها را مجبور می‌کند به او احترام کنند. بعضی‌ها خیلی بی ادب هستند. به پدر و مادرشان بی حرمتی می‌کنند. وقتی خدا به خاطر احترام به یک پیرمرد یهودی به حضرت علی(ع)خیر می‌دهد یا به ما که به پدر و مادرمان احترام می‌گذاریم خیر نمی‌دهد؟! این آداب و سنن تعطیل شده است. این بی حرمتی‌ها خیر و برکت را از زندگی‌ها بیرون می‌برد. عمرها را کوتاه می‌کند. نشاط و زندگی را از بین می‌برد. لذت زندگی کم می‌شود. وقتی انسان پا روی آداب و سنن الهی بگذارد خیر نخواهد دید. این به تجربه ثابت شده است. روایات و احادیث در این زمینه زیاد است. مغرور نشویم. حواسمان جمع باشد.\n\n\n\n\n\n\n\n\n\n۱\n\n\n\n\n\n۰\n\n\n\n\n۹۵/۰۷/۳۰\n\n\nمرتضی آزاد\n\n\n\n\n\n\n", "post_full_content_4": "\nانواع صبر\nجمعه, ۳۰ مهر ۱۳۹۵، ۰۹:۳۸ ب.ظ\n\n\nصبر بر چند قسم و نوع است. اول: صبر در مقابل گناه (کفّ‌النفس)کنترل نفس. کسی که در مقابل نفس، در مقابل شهوت، خشم و غضب، نخل و حسد ایستادگی می‌کند این صبر در مقابل گناه است.\nدوم: صبر در مقابل مصیبت. مشکلاتی که در زندگی است. انسان در مقابل این سختی‌ها و مشکلات و ناگواری‌ها صبر و تحمل داشته باشد.\nسوم: صبر بر عبادت و بندگی خدا. مسلمان بودن و شدن و ماندن سخت است. آسان نیست. اینگونه نیست که ما فکر می‌کنیم مسلمان بودن آسان است. کسی که می‌خواهد تسلیم حُکم خدا بشود ریاضت می‌خواهد. عفو، گذشت، شرح صدر، حوصله، اخلاص، بردباری و...همۀ اینها را می‌خواهد. مسلمان بودن و ماندن هزار و یک شرط دارد. اگر انسان همّت داشته باشد و عزمش را جزم کند که آسان می‌شود، ره صد ساله را یک شبه می‌رود.\n\n\n\n\n\n\n\n\n\n۰\n\n\n\n\n\n۰\n\n\n\n\n۹۵/۰۷/۳۰\n\n\nمرتضی آزاد\n\n\n\n\n\n\n", "post_full_content_3": "\nکیفیت عبور مردم از پل صراط به چه چیزی بستگی دارد؟\nجمعه, ۳۰ مهر ۱۳۹۵، ۰۹:۳۹ ب.ظ\n\n\nچندی پیش راجع به کیفیّت عبور مردم از پل صراط عرض کردم. در روایت است که عده‌ای به سرعت نور رد می‌شوند. هیچ‌گونه توقفی هم ندارند. بعضی مثلاً به سرعت هواپیما، بعضی به سرعت ماشین، به سرعت شتر، دویدن انسان، هِروله، در جا زدن، زمین خوردن، به زحمت و مشقت رد می‌شوند و عده‌ای هم اصلاً نمی‌توانند رد بشوند. حضرت می‌فرماید:کسانی که در دنیا خیلی زود و به آسانی از مال حرام و نگاه حرام و خشم و غضب می‌گذرند، با گناه مواجه می‌شوند اما آلوده نمی‌شوند، این اشخاص با سرعت نور از پل صراط رد می‌شوند. اگر این دنیا سریع از گناه عبور کردی و زود تن به حکم خدا دادی، لب پل صراط به سرعت می‌گذری. اما اگر مقداری برایت عبور از معصیت و فعل حرام سخت بود مثل کسی که گاهی زمین می‌خورد اما باز بر می‌خیزد و به راهش ادامه می‌دهد، اینها کسانی هستند که گاهی لغزش دارند. آنهایی که خیلی سخت‌شان است از گناه رد بشوند، در پل صراط سینه خیز می‌‎روند. گرچه دلش نمی‌خواهد گناه کند اما شهوت قوی است. اما کسانی که از فعل حرام نگذشتند کسانی هستند که در جهنم سقوط می‌کنند. پس باید انسان از گناه و فعل حرام بگذرد.\n\n\n\n\n\n\n\n\n\n۰\n\n\n\n\n\n۰\n\n\n\n\n۹۵/۰۷/۳۰\n\n\nمرتضی آزاد\n\n\n\n\n\n\n", "post_full_content_2": "\nکانال در محضر استاد در تلگرام\nدوشنبه, ۴ بهمن ۱۳۹۵، ۰۹:۳۱ ب.ظ\n\n\nکانال در محضر استاد در تلگرام برای انتقال نظرات استاد: jorjani1@\n\n\n\n\n\n\n\n\n\n۰\n\n\n\n\n\n۰\n\n\n\n\n۹۵/۱۱/۰۴\n\n\nمرتضی آزاد\n\n\n\n\n\n\n", "post_full_content_1": "\nسه نفس زکیه!\nجمعه, ۲۶ آبان ۱۳۹۶، ۱۱:۵۱ ق.ظ\n\n\nبسمه تعالی\nداستانی را حضرت استاد جرجانی از حضرت آیت‌الله علوی گرگانی نقل فرمودند که به شرح زیر است: روزی میرفندرسک، شیخ بهاء و میرداماد در نزدیکی باغ وحشی بودند. شیری را دیدند که از باغ وحش فرار کرده بود و به سمت آنان می‌آمد. این سه هرکدام به یک کاری مشغول شدند؛ میرداماد به سجده رفت، میرفندرسک مشغول اوراد و اذکار شد و شیخ بهاء هم ایستاد ولی ترسید و رنگش پرید.\n\nبعد مأموران آمدند و شیر را گرفتند و بردند.\n\nاز شیخ بهاء پرسیدند: چرا رنگتان پرید و ترسیدید ولی فرار نکردید؟ \n\nفرمود: چون شیر اگر سیر باشد با کسی کاری ندارد و من دیدم که شکم شیر سیر است؛ اما بر اساس طبع بشری ترسیدم.\n\nاز میرداماد پرسیدند: چرا به سجده رفتید؟\n\nفرمود: چون من سید هستم و شیر و سایر حیوانات درنده به اولاد زهرا سلام الله علیها کاری ندارند.\n\nاز میرفندرسک پرسیدند: شما چرا مشغول اذکار و اوراد شدید؟\n\nفرمود: من با این کار شیر را رام و تسخیر کردم!\n\nآن گاه آیت الله علوی گرگانی فرمود: آن انفاس زکیه کجا رفت؟! \n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۰۸/۲۶\n\n\nمرتضی آزاد\n\n\n\n\n\n\n"}