{"type": "blog", "blog_name": "آسوکـا", "blog_url": "http://asooka.blog.ir/", "post_url_1": "http://asooka.blog.ir/1396/11/07/%D8%B3%D8%B1%D8%AF%D8%B1%DA%AF%D9%85%DB%8C", "post_title_1": "سردرگمی", "post_content_1": "بعد از سالها تازه با تفاوت ابوالفضل پورعرب و فریبرز عرب نیا\n                                 فرامرز قریبیان و فریبرز عرب نیا \nکنار آمده بودم که جدیدا در اینستاگرام \nخبری مبنی بر فوت یکی از بازیگرانِ کودکِ دوران ما منتشر شد و باز مرا به اعماقِ عدمِ درکِ این تفاوت ها فرو برد!\nبالاخره بازیگری که فوت شده آیدا مطلبی ست یا بیتا توکلی و یا آیدا تبیانیان؟\nبازیگر طوطیا و روزهای زندگی همان بازیگر در چشم باد است یا او کسی دیگرست؟\nکدامشان در تصادف سال 84 فوت شد؟\nاین وسط بیتا توکلی که هیچ شباهتِ اسمی با دو نفر دیگر ندارد کیست؟\nچرا مس.ئو.لـین پیگیری نمی کنند؟ :|\n\nپـ ن آخرین نمره ی آخرین درسِ ارشد از راه رسید.\n      فقط مانده غولِ آخر: پایاننامه :) \n\n", "post_url_2": "http://asooka.blog.ir/1396/11/05/%D8%A8%D8%BA%D8%B6", "post_title_2": "بُغض", "post_content_2": "امروز مادرم برای عکس برداری از حنجره اش به بیمارستان رفته بود.\nدکتر به او گفته بود : خیلی بغض داری!\nو من تا امروز اصلا نمیدانستم بغض نمودِ جسمی هم دارد.\nهمیشه فکر می کردم فقط یک حالت احساسی است.\nو بمیرد فرزندی که نداند بغضِ مادرش از چیست...\n\nپـ ن 1 اینجا به شدت هوا بارانیست و رشت واقعا رشت شده.\nپـ ن 2 هشدار داده اند که برفِ سنگینی در راه است. رشتِ جقلان! وعده ی ما یکشنبه، باغ محتشم :D\nپـ ن 3 دعوتتان می کنم به شنیدن آهنگی که غروب پنجشنبه ای شیش و هشت وجودتون رو بیدار کنه (دانلود)\n", "post_url_3": "http://asooka.blog.ir/1396/11/04/%D8%B2%DB%8C%D8%B2%DB%8C%DA%AF%D9%88%D9%84%D9%88", "post_title_3": "زیزیگولو", "post_content_3": "زیزیگولو میگوید:\n\"اعظم خانومی، من نمیتوانم از تلفن فاصله بگیرم،\nاگر از \nتلفن دور شوم،یادش میرود زنگ بزند. \nباید کنارش باشم و با او مهربان باشم تا\n یادش باشد زنگ بزند.\"\nیار جان؟\n این روزها که من هر لحظه گوشی ام روی \nقلبم میگذارم،نوازشش میکنم، \nبارها و بارها نگاهش می کنم تا شاید \nبرگشته باشی، کجایی؟\nنکند تو هم به سرزمینی مثل سرزمین تا به تا ها برگشته ای؟\nمیدانی...\nکاش من سرزمینت بودم...\n\n\nیار جان!\nحداقل برگرد تا شال گردنِ من بافته ات را دور گردنت بپیچم.\nدر سرزمینت \nحتما هوا سرد است\nزمستان است خب\nمن فقط دلخوشم \nکه شال گردن من، دور گردنت باشد.\n\n\n", "post_url_4": "http://asooka.blog.ir/1396/10/27/%DA%A9%D8%A2%D9%81%D9%87-%DA%86%DB%8C", "post_title_4": "کـآفه چـی", "post_content_4": "امکان ندارد وبلاگ خوان و وبلاگ نویس باشی و کافه چی را نشناسی\n\n\nاز محالات است\n\n\nو امکان ندارد کافه چی را بشناسی و نوشته هایش را نخوانده باشی و تهش\nنگفته باشی :\"کاش کتاب چاپ می کرد\"\n\n\nبله این هم از محالات است.\n\n\nو تنها چیزی که این وسط محال نبود، \n\n\nچاپ شدن بخشی از نوشته های کافه چی بود.\n\n\nو کتابی که ذوق خواندنش را داری\n\n\nچون نویسنده اش از بین خودمان است\n\n\nچون نویسنده اش یک وبلاگ نویس است!\n\n\n \nپـ ن 1  آنهایی که کافه چی را نمیشناسند، بروند و از ب بسم الله بخوانند.\n\n\nپـ ن 2  آنهایی که کافه چی را می شناسند، حیف است فرصت خواندن کتابشان را\nاز دست بدهید.\n\n\n\n\nپـ ن 3 بعد از یک 10 روز دوندگی بالاخره به دستم رسید.\n\n", "post_url_5": "http://asooka.blog.ir/1396/10/24/%D9%86%D9%81%D8%AA", "post_title_5": "نـَفـت کُش", "post_content_5": "من یک مهندس شیمیِ ام!\nوقتی تصمیم گرفتم مهندسی شیمی بخوانم\nعاشق بوی نفت بودم، عاشق حفاری، عاشق کلاه زرد و تخته شاسی\nعاشق اینکه یک روزی بالای چاه بایستم و بالا آمدن نفت را ببینم\nهر چند دانشجوی بهره برداری نبودم\nاما همیشه این تصویر را از خودم در ذهنم داشتم.\n\nامروز...\nکه بعد از ماهها هنوز هم درگیر این مطب و آن مطبم.\nخودم را لعنت کردم\nبابت درسی که خوانده ام\nبابت بوی نفت\nبابت چیزی که پیشکش دیگران می کنیم و بابتش جان می دهیم\nبابت محیط زیستی که بیشتر از جان می ارزد\nبابت آن همه مهندسی که زیر آتش سوختند و زیر آب دفن شدند\nبابت آرزویی که دیگر ندارم...\n\nحالا تصورم از خودم\nبانوییست که هر بار بوی نفت می شنود\nاشک گوشه ی چشمانش جمع میشود\nو دیگر نه آرزوی حفاری دارد\nنه کلاه زرد\nنه تخته شاسی . . .\n\n\n", "post_full_content_5": "\nنـَفـت کُش\n\n۲۴ دی ۹۶ / ۲۳:۱۶\n\n\nمن یک مهندس شیمیِ ام!\nوقتی تصمیم گرفتم مهندسی شیمی بخوانم\nعاشق بوی نفت بودم، عاشق حفاری، عاشق کلاه زرد و تخته شاسی\nعاشق اینکه یک روزی بالای چاه بایستم و بالا آمدن نفت را ببینم\nهر چند دانشجوی بهره برداری نبودم\nاما همیشه این تصویر را از خودم در ذهنم داشتم.\n\nامروز...\nکه بعد از ماهها هنوز هم درگیر این مطب و آن مطبم.\nخودم را لعنت کردم\nبابت درسی که خوانده ام\nبابت بوی نفت\nبابت چیزی که پیشکش دیگران می کنیم و بابتش جان می دهیم\nبابت محیط زیستی که بیشتر از جان می ارزد\nبابت آن همه مهندسی که زیر آتش سوختند و زیر آب دفن شدند\nبابت آرزویی که دیگر ندارم...\n\nحالا تصورم از خودم\nبانوییست که هر بار بوی نفت می شنود\nاشک گوشه ی چشمانش جمع میشود\nو دیگر نه آرزوی حفاری دارد\nنه کلاه زرد\nنه تخته شاسی . . .\n\n\n\n\n\n\nآسـوکـآ آآ\n\n\n\n\n\n\n", "post_full_content_1": "\nسردرگمی\n\n۷ بهمن ۹۶ / ۰۰:۲۴\n\n\nبعد از سالها تازه با تفاوت ابوالفضل پورعرب و فریبرز عرب نیا\n                                 فرامرز قریبیان و فریبرز عرب نیا \nکنار آمده بودم که جدیدا در اینستاگرام \nخبری مبنی بر فوت یکی از بازیگرانِ کودکِ دوران ما منتشر شد و باز مرا به اعماقِ عدمِ درکِ این تفاوت ها فرو برد!\nبالاخره بازیگری که فوت شده آیدا مطلبی ست یا بیتا توکلی و یا آیدا تبیانیان؟\nبازیگر طوطیا و روزهای زندگی همان بازیگر در چشم باد است یا او کسی دیگرست؟\nکدامشان در تصادف سال 84 فوت شد؟\nاین وسط بیتا توکلی که هیچ شباهتِ اسمی با دو نفر دیگر ندارد کیست؟\nچرا مس.ئو.لـین پیگیری نمی کنند؟ :|\n\nپـ ن آخرین نمره ی آخرین درسِ ارشد از راه رسید.\n      فقط مانده غولِ آخر: پایاننامه :) \n\n\n\n\n\nآسـوکـآ آآ\n\n\n\n\n\n\n", "post_full_content_3": "\nزیزیگولو\n\n۴ بهمن ۹۶ / ۱۷:۵۹\n\n\nزیزیگولو میگوید:\n\"اعظم خانومی، من نمیتوانم از تلفن فاصله بگیرم،\nاگر از \nتلفن دور شوم،یادش میرود زنگ بزند. \nباید کنارش باشم و با او مهربان باشم تا\n یادش باشد زنگ بزند.\"\nیار جان؟\n این روزها که من هر لحظه گوشی ام روی \nقلبم میگذارم،نوازشش میکنم، \nبارها و بارها نگاهش می کنم تا شاید \nبرگشته باشی، کجایی؟\nنکند تو هم به سرزمینی مثل سرزمین تا به تا ها برگشته ای؟\nمیدانی...\nکاش من سرزمینت بودم...\n\n\nیار جان!\nحداقل برگرد تا شال گردنِ من بافته ات را دور گردنت بپیچم.\nدر سرزمینت \nحتما هوا سرد است\nزمستان است خب\nمن فقط دلخوشم \nکه شال گردن من، دور گردنت باشد.\n\n\n\n\n\n\nآسـوکـآ آآ\n\n\n\n\n\n\n", "post_full_content_4": "\nکـآفه چـی\n\n۲۷ دی ۹۶ / ۱۳:۰۱\n\n\nامکان ندارد وبلاگ خوان و وبلاگ نویس باشی و کافه چی را نشناسی\n\n\nاز محالات است\n\n\nو امکان ندارد کافه چی را بشناسی و نوشته هایش را نخوانده باشی و تهش\nنگفته باشی :\"کاش کتاب چاپ می کرد\"\n\n\nبله این هم از محالات است.\n\n\nو تنها چیزی که این وسط محال نبود، \n\n\nچاپ شدن بخشی از نوشته های کافه چی بود.\n\n\nو کتابی که ذوق خواندنش را داری\n\n\nچون نویسنده اش از بین خودمان است\n\n\nچون نویسنده اش یک وبلاگ نویس است!\n\n\n \nپـ ن 1  آنهایی که کافه چی را نمیشناسند، بروند و از ب بسم الله بخوانند.\n\n\nپـ ن 2  آنهایی که کافه چی را می شناسند، حیف است فرصت خواندن کتابشان را\nاز دست بدهید.\n\n\n\n\nپـ ن 3 بعد از یک 10 روز دوندگی بالاخره به دستم رسید.\n\n\n\n\n\nآسـوکـآ آآ\n\n\n\n\n\n\n"}