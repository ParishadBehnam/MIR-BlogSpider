{"type": "blog", "blog_name": "فانوس شب", "blog_url": "http://fanuseshab.blog.ir/", "post_url_1": "http://fanuseshab.blog.ir/post/128", "post_title_1": "باران", "post_content_1": "باران را می شنوی؟ وقتی با قطراتش جسم بی جان شیشه را می نوازد و صدایی می سازد که شبیه هیچ سازی نیست.\nباران را حس می کنی؟ وقت تنهایی، تنهاییت را جوری پر می کند که هیچ یار و همراهی نمی تواند شبیه آن همراهی ات کند.\nباران را بو می کشی؟ بوی خاصی دارد، شبیه هیچ عطری نیست و نمی توان توصیفش کرد اما مگر غیر از این است که دوست داشتنی است.\nباران را باید بشنوی، حس کنی و ببویی، دیدنش چندان لطفی ندارد، از آسمان که می بارد آب است و بر زمین که جاری می شود آب، تنها لحظه ی بارش، این معلق بودن قطرات بین زمین و آسمان، تنها این لحظه و این حس است که باران را متفاوت می کند. و هنوز نمی دانم در این لحظات چه می گذرد.\nپی نوشت: من واقعا گاهی زیر باران قدم می زنم و این تنها یک فانتزی نیست. قصد دارم در آینده بیش تر این کارو انجام بدم.\nپی نوشت2: قدم زدن زیر باران با کسی که دوستش داری البته لطف دیگه ای داره.\nپی نوشت 3:باران می بارد. ", "post_url_2": "http://fanuseshab.blog.ir/post/127", "post_title_2": "مردم", "post_content_2": "تصمیم گرفتم بعد از یک مدت نسبتا طولانی که دارم پست می ذارم،  یکی از حکمت های نهج البلاغه رو توی پستم بنویسم. رفتم و شانسی بین اون حکمت هایی که ستاره دار کرده بودم یکی رو انتخاب کردم که... در ادامه خواهید خوند.\nمردم دشمن چیزهایی هستند که نمی دانند.\nحکمت 172\nو چه قدر نزدیک بود به احوال و افکار این روزهای من. وای از این مردم. باید این روزها بیش تر از مردم بنویسم. در همین محیط کوچک و نقلی. از مردم، یعنی از خودمان.", "post_url_3": "http://fanuseshab.blog.ir/post/126", "post_title_3": "پیش بینی نکن چه خواهد شد", "post_content_3": "برام تجربه شده که خیلی چیزا رو پیش بینی نکنم. نه این که براش برنامه ریزی نداشته باشم نه، نتیجه نهایی رو پیش بینی نمی کنم. چون پیش بینی ها همیشه یا با خوشبینی محض همراهه و یا بدبینی محض، بنابراین در اکثر مواقع نتیجه ی واقعی با پیش بینی صد و هشتاد درجه اختلاف داره. بعضی کارا رو فقط باید انجام داد تا به نتیجه اش رسید، بی آن که حتی بخوای به نتیجه فکر کنی، چه برسه به پیش بینی.\nپی نوشت: عنوان از یاسر قنبرلو ", "post_url_4": "http://fanuseshab.blog.ir/post/125", "post_title_4": "یه حرفایی رو تو دنیا...", "post_content_4": "یه حرفایی (دردایی) رو تو دنیا هیچ کس نمی فهمه. چون نیازمند یه درد یا تجربه مشترکه. برای همه ی ما پیش میاد که هر حرفی رو به یکی می زنیم، یه حرفایی رو با خانواده می زنیم، یه حرفایی رو با رفقا، یه حرفایی رو به غریبه ها و یه حرف هایی رو هم مستقیما با خدا اما یه حرف هایی هم هست که هیچ کس تو دنیا غیر از خودت نمی فهمدش و از مطرح کردنش هم سودی نمی بری. فقط خودتی و خودت، واسه همین به دوش کشیدنش برات سخت تر میشه. تا اونجایی که در تصمیمات تردید ایجاد می کنه و حتی می تونه پشیمونت کنه. امیدوارم مردد نشم و اگر هم شدم لااقل پشیمون نشم. همین", "post_url_5": "http://fanuseshab.blog.ir/post/124", "post_title_5": "بودجه", "post_content_5": "جزئیات بودجه سال 97 که اعلام شده از تراژیک ترین قصه ی های روزگار ماست. هفتاد میلیارد تومن صرفا برای یادگار امام! و رفقا. نمی خوام بحث های مضحک و در بسیاری از موارد سطح پایین تلگرام و ... رو وارد محیط وبلاگ نویسی کنم و شاید بعدا به طور دقیق تر در موردش بنویسم، صرفا در پوچی حزب هامون یا همون باندهای سیاسی مون همین بس که هر کدوم فقط از گند کاری های جناح رقیب، اون هم در جهت تقویت منابع و منافع خودشون و نه ملت استفاده می کنن. کافیه رسانه های هر دو جناح رو مطالعه کنید، اونوقت می فهمید چه طور میشه کثافت کاری های عظیم رو خیلی راحت لاپوشانی کرد. البته درود بر شرفشون.", "post_full_content_5": "\nبودجه\nجزئیات بودجه سال 97 که اعلام شده از تراژیک ترین قصه ی های روزگار ماست. هفتاد میلیارد تومن صرفا برای یادگار امام! و رفقا. نمی خوام بحث های مضحک و در بسیاری از موارد سطح پایین تلگرام و ... رو وارد محیط وبلاگ نویسی کنم و شاید بعدا به طور دقیق تر در موردش بنویسم، صرفا در پوچی حزب هامون یا همون باندهای سیاسی مون همین بس که هر کدوم فقط از گند کاری های جناح رقیب، اون هم در جهت تقویت منابع و منافع خودشون و نه ملت استفاده می کنن. کافیه رسانه های هر دو جناح رو مطالعه کنید، اونوقت می فهمید چه طور میشه کثافت کاری های عظیم رو خیلی راحت لاپوشانی کرد. البته درود بر شرفشون.\n\n\n۹۶/۰۹/۱۹\n\n\n\n\n۰\n\n\n\n\n\n۰\n\n\n\n\n\nفانوس شب\n\n\n\n\n\n\n\n", "post_full_content_2": "\nمردم\nتصمیم گرفتم بعد از یک مدت نسبتا طولانی که دارم پست می ذارم،  یکی از حکمت های نهج البلاغه رو توی پستم بنویسم. رفتم و شانسی بین اون حکمت هایی که ستاره دار کرده بودم یکی رو انتخاب کردم که... در ادامه خواهید خوند.\nمردم دشمن چیزهایی هستند که نمی دانند.\nحکمت 172\nو چه قدر نزدیک بود به احوال و افکار این روزهای من. وای از این مردم. باید این روزها بیش تر از مردم بنویسم. در همین محیط کوچک و نقلی. از مردم، یعنی از خودمان.\n\n\n۹۶/۱۰/۲۶\n\n\n\n\n۱\n\n\n\n\n\n۰\n\n\n\n\n\nفانوس شب\n\n\n\n\n\n\n\n", "post_full_content_1": "\nباران\nباران را می شنوی؟ وقتی با قطراتش جسم بی جان شیشه را می نوازد و صدایی می سازد که شبیه هیچ سازی نیست.\nباران را حس می کنی؟ وقت تنهایی، تنهاییت را جوری پر می کند که هیچ یار و همراهی نمی تواند شبیه آن همراهی ات کند.\nباران را بو می کشی؟ بوی خاصی دارد، شبیه هیچ عطری نیست و نمی توان توصیفش کرد اما مگر غیر از این است که دوست داشتنی است.\nباران را باید بشنوی، حس کنی و ببویی، دیدنش چندان لطفی ندارد، از آسمان که می بارد آب است و بر زمین که جاری می شود آب، تنها لحظه ی بارش، این معلق بودن قطرات بین زمین و آسمان، تنها این لحظه و این حس است که باران را متفاوت می کند. و هنوز نمی دانم در این لحظات چه می گذرد.\nپی نوشت: من واقعا گاهی زیر باران قدم می زنم و این تنها یک فانتزی نیست. قصد دارم در آینده بیش تر این کارو انجام بدم.\nپی نوشت2: قدم زدن زیر باران با کسی که دوستش داری البته لطف دیگه ای داره.\nپی نوشت 3:باران می بارد. \n\n\n۹۶/۱۱/۰۷\n\n\n\n\n۰\n\n\n\n\n\n۰\n\n\n\n\n\nفانوس شب\n\n\n\n\n\n\n\n", "post_full_content_3": "\nپیش بینی نکن چه خواهد شد\nبرام تجربه شده که خیلی چیزا رو پیش بینی نکنم. نه این که براش برنامه ریزی نداشته باشم نه، نتیجه نهایی رو پیش بینی نمی کنم. چون پیش بینی ها همیشه یا با خوشبینی محض همراهه و یا بدبینی محض، بنابراین در اکثر مواقع نتیجه ی واقعی با پیش بینی صد و هشتاد درجه اختلاف داره. بعضی کارا رو فقط باید انجام داد تا به نتیجه اش رسید، بی آن که حتی بخوای به نتیجه فکر کنی، چه برسه به پیش بینی.\nپی نوشت: عنوان از یاسر قنبرلو \n\n\n۹۶/۰۹/۲۴\n\n\n\n\n۰\n\n\n\n\n\n۰\n\n\n\n\n\nفانوس شب\n\n\n\n\n\n\n\n", "post_full_content_4": "\nیه حرفایی رو تو دنیا...\nیه حرفایی (دردایی) رو تو دنیا هیچ کس نمی فهمه. چون نیازمند یه درد یا تجربه مشترکه. برای همه ی ما پیش میاد که هر حرفی رو به یکی می زنیم، یه حرفایی رو با خانواده می زنیم، یه حرفایی رو با رفقا، یه حرفایی رو به غریبه ها و یه حرف هایی رو هم مستقیما با خدا اما یه حرف هایی هم هست که هیچ کس تو دنیا غیر از خودت نمی فهمدش و از مطرح کردنش هم سودی نمی بری. فقط خودتی و خودت، واسه همین به دوش کشیدنش برات سخت تر میشه. تا اونجایی که در تصمیمات تردید ایجاد می کنه و حتی می تونه پشیمونت کنه. امیدوارم مردد نشم و اگر هم شدم لااقل پشیمون نشم. همین\n\n\n۹۶/۰۹/۲۳\n\n\n\n\n۱\n\n\n\n\n\n۰\n\n\n\n\n\nفانوس شب\n\n\n\n\n\n\n\n"}