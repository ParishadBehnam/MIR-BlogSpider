{"type": "blog", "blog_name": "جنبش مرصوص", "blog_url": "http://marsous.blog.ir/", "post_url_1": "http://marsous.blog.ir/1395/07/18/%DA%A9%D9%88%D8%AF%DA%A9%D8%A7%D9%86%DB%8C-%D9%85%D8%AA%D9%81%DA%A9%D8%B1-%D9%88-%D8%AF%D8%B1-%D8%A2%DB%8C%D9%86%D8%AF%D9%87-%D8%B9%D8%A7%D9%82%D9%84-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%DB%8C%D9%85-4-%F0%9F%8C%BA", "post_title_1": "کودکانی متفکر و در آینده عاقل داشته باشیم(4)🌺", "post_content_1": "کودکانی متفکر و در آینده عاقل داشته باشیم(4)\nدر متن جدید لازم دیدم قبل از هر چیز با سیر کلی بحث و به «نمودار حرکت تربیتی انسان» اشاره کنم.\nهر انسانی در دورن خود دو عالم دارد، یکی «عالم ذهن» است و دیگری «عالم دل(قلب)» بین این دو عالم ارتباط بر قرار است و هر کدام نیاز به تربیت جداگانه دارند و هدف از تربیت «عالم ذهن» رسیدن به تربیت «عالم دل و قلب» است.از آنجا که حقیقت وجودی انسان عالم ذهن نیست پس تربیت عالم ذهن، هدف نهایی ما از تربیت نخواهد بود.\nعالم ذهن، نیروها و ابزارهایی مثل «حافظه»، «انواع ضریب هوشی» و «تفکر» را دارد. و اگر کسی بتواند این نیروها و ابزارها را به حد کمال خود برساند، تمام موفقیت او در «عالم ذهن» خواهد بود و هنوز به «عالم دل و قلب» که اساس حقیقت انسانی است، راهی پیدا نکرده است.چنین بشری شبیه به «جیمز سایدس» است که قبلا به داستان زندگی او اشاره کردیم. همه نیروها و توانایی های «عالم ذهن» در همین دنیا به پایان می رسد و آلزایمر و فراموشی از جمله آفت های «عالم ذهن» خواهد بود.«عالم ذهن» کارکرد های متفاوتی دارد، این عالم ، هم برای سامان دادن به امر معیشت ما در دنیا به کار می آید و هم برای رسیدن به «عالم دل و قلب» که اساس حقیقت انسان است به کار می آید.«عالم ذهن» یک فهم جزئی دارد که مخصوص کارهای جزئی زندگی است، مانند ساختن آجر و خانه و پل و...  و  یک فهم کلی دارد که با تفکر و تعقل در معقولات و حقیقت ها ایجاد می شود.هدف ما از بحث تربیت عالم ذهن، بخش دوم است، یعنی تربیت تفکر در حقیقت های عالم. که این نوع تربیت ابتدا امری ذهنی است و در آن با ابزار «چون و چرا» به فهم حقیقت ها هستی در «عالم ذهن» می پردازد. و باید توجه داشت که این فهم «ذهنی» است و بر اساس «مفاهیم» می باشد و این چیزی غیر از «شهود» حقیقت های هستی است که به و سیله «عالم قلب و دل» ایجاد می شود.\nدر تربیت بخش دوم عالم ذهن، که به فهم «ذهنی » حقیقت های عالم پرداخته می شود، «نظام فکری و جهان بینی » هر فرد بنا می شود تا تحت تاثیر محیط های متضاد قرار نگیرد و به گودال های عظیم شبهات سقوط نکند. نظام فکری به فرد کمک می کند تا به پوچی و بن بست نرسد و مانند «جیمز سایدس » که ضریب هوشی و استعداد بالایی داشت دچار جنون نگردد، و با یقین و آرامش ، خودش را تسلیم برنامه دین نماید و به آن معتقد گردد.  باید توجه داشت کسی که به نظام فکری رسیده باشد و از آن برخوردار باشد، علی رغم همه ثمرات بسیار مهم و لازم، این فرد  در «عالم ذهن» سیر می کند و هنوز به «عالم قلب و دل و شهود حقیقت های عالم» راهی پیدا نکرده است. چرا که «مفاهیم ذهنی حقیقت های عالم هستی» چیزی غیر از «خود حقیقت های  عالم هستی» است، چنانچه «مفهوم» آتش چیزی غیر از «خود آتش» است و هیچگاه کسی نمی تواند از «مفهوم ذهنی» آتش گرما کسب کند و از نور آن بهره مند گردد.\nهمان طور که ابتدای متن عرض کردم، این مطالب سبب می شود تا ما تصور اجمالی، ولی کامل نسبت به فرایند تربیت انسان داشته باشیم و هیچگاه ابزارهای مقدماتی تربیت را به عنوان هدف تربیت اخذ نکنیم. باید توجه داشته باشیم که تربیت عالم ذهن و ایجاد نظام فکری برای آن، صرفا «ابزاری» است تا در ذهن ما تعادلی ایجاد شود بعد به وسیله آن تعادل، به شهود حقیقت های عالم و بهره مند شدن از آن حقیقت ها برسیم.برای رسیدن به  این هدف مقدس، به صورت کلی مراحل مقدماتی زیر را  در تربیت نیاز داریم.در دوران کودکی1: بر طرف کردن موانع تفکر در کودک و عدم ایجاد التهاب و اضطراب در آنها2: آشنایی با تمرین ها و روش هایی که تفکر را بارورتر می کنددر دوران نوجوانی1: بهره گیری از قوه خیال و تفکر(نه وهم، چرا که بین این دو تفاوت است) و ابزارهای آن مثل فیلم ها بازی ها و... برای رسیدن و فهم واقعیت ها و حقیقت های عالم(بین این دو نیز تفاوت است)2: تمرین برای تعقل در واقعیت ها و حقیقت ها (مانند طراحی اردوها، بازی ها داستان ها و...)3: تجربه عمل صالح و حسن خلق در کنار آگاهی های دینی(عدم رعایت حسن خلق سبب اختلال در تفکر و تعقل می شود)دوره جوانی1: استفاده از قوه عقل و استدلال برای باور مندی به حقیقت عالم هستی(بعد دوم عالم ذهن که به آن اشاره شد)2: استفاده از بدیهیات و تجربیات برای درک عالم قلب و دلاکنون مجددا به بحث بازگشت می کنم و به توضیح «عالم ذهن» و «عالم قلب» می پردازم.\nعالم ذهن بر اساس تجربیات محیطی ساخته می شود و متاثر از فرهنگ و تجربیات هر عصر می باشد ولی عالم دل و قلب، متاثر از فطرت است و فطرت بر گرفته از محیط  تجربه نیست. چنانچه خداوند می فرماید:«فِطْرَتَ اللَّهِ الَّتی‏ فَطَرَ النَّاسَ عَلَیْها لا تَبْدیلَ لِخَلْقِ اللَّه» 30روم. اگر عالم ذهن و ورودی های آن که گوش و چشم هستند به درستی تربیت شده باشند، فطرت انسان فعال می شود و به درستی انسان را هدایت می کند.محیط ها و تجربیات، متفاوت هستند به همین دلیل اذهان متفاوتی را در بشر ایجاد می نمایند اما آنچه در بشر ثابت است و تحت تاثیر محیط ها و تجربیات نیست «فطرت» است، چرا که در این مخلوق خداوند تبدیلی وجود ندارد، یعنی اینگونه نیست که فطرت متاثر از محیط ها تغییر و دگرگونی داشته باشد و قلب که مرکز هدایت و شهود انسان است متاثر از همین فطرت می باشد.تا اکنون به این نکته مهم پی بردیم که «محیط ها» بر روی عالم «فکر و ذهن» انسان اثر می گذارند، به همین جهت بعید است کسی در «محیط های متضاد» بدون سامان دادن به «عالم ذهن» و عبور از حجاب های آن راهی به عالم دل(قلب) پیدا کند.انسانی که با ابزار «تفکر» عالم ذهن را سامان نداده باشد، در این مرحله گرفتار توهمات خواهد شد و قوه «خیال» به بردگی قوه «واهمه» در خواهد آمد و هر روز بر بحران های او خواهد افزود.شروع تربیت عالم «تفکر» با ایجاد نکردن موانع، و شکوفایی قوه تفکر اتفاق می افتد که در متن های قبل به آن اشاره کردم.در متن های قبل، در تربیت تفکر کودک به این مهم اشاره شد که عدم ایجاد اضطراب و التهاب برای کودک، به شکوفایی قوه تفکر او بسیار کمک می نماید.مواردی که در آینده نیاز به توضیح و تبیین داردتوجه به قوه خیال برای تربیت تفکر در دوره کودکی و نوجوانی بسیار مهم است تمرین ها و نکاتی که در تربیت عالم ذهن می بایست مورد توجه باشد.(تجربیات، عبرت ها، ورزش و...)توجه به «عالم قلب» در سیر انسان به سمت حضرت حق بسیار سریع تر است. «الْقَصْدُ إِلَى اللَّهِ تَعَالَى بِالْقُلُوبِ أَبْلَغُ مِنْ إِتْعَابِ الْجَوَارِحِ بِالْأَعْمَالّ» بحار الأنوار، ج 75، ص 364.\n ", "post_url_2": "http://marsous.blog.ir/1395/06/25/%F0%9F%8C%BA%DA%A9%D9%88%D8%AF%DA%A9%D8%A7%D9%86%DB%8C-%D9%85%D8%AA%D9%81%DA%A9%D8%B1%D8%8C-%D9%88-%D8%AF%D8%B1-%D8%A2%DB%8C%D9%86%D8%AF%D9%87-%D8%B9%D8%A7%D9%82%D9%84-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%DB%8C%D9%85-3-%F0%9F%8C%BA", "post_title_2": "🌺کودکانی متفکر، و در آینده عاقل داشته باشیم(3)🌺", "post_content_2": "خلاصه متن بعدی برای اونای که وقت ندارند\nکودکانی متفکر و در آینده عاقل داشته باشیم(3)\nخداوند تکوین و هستی طبیعی کودکان را به گونه ای قرار داده است که منطبق بر اصول تربیت دینی است. یعنی بین خلقت و نوع بودن کودک در فرایند رشدش و بین اصول تربیت دینی تضاد و تعارضی وجود ندارد.تفکر کودک از این قاعده مستثنی نیست، نوع تفکر کودک در سنین کودکی اش با اصول تربیت دینی رابطه \"این همانی\" دارد و کسانی در عرصه تربیت تفکر کودک موفق خواهند بود که با این اصول که مهم ترین روش آن، شیوه پرسش از کودک است، آشنا باشند.\nدر متن زیر ابتدا به اثبات فرایند تفکر در خلقت کودک اشاره کرده ایم و سپس به شیوه های برانگیختن تفکر کودک اشاره شده است و در پایان هم تذکراتی درباره شیوه پرسش های مربی از کودک آورده ایم.       مشروح این متن برای اونایی که اهل دقتند\nدر متن قبل به موارد زیر اشاره شد «تفکر» چیزی غیر از «تعقل» و «تخیل» است. «تفکر» دو رکن  اساسی به نام «صورت» و «مواد» دارد. «تفکر» نیاز به آموزش ندارند و اکثر انسانها(به غیر مجانین) از کودکی با آن مأنوس هستند.آنچه در «تفکر» نیاز به آموزش دارد، الف: «مواد مورد تایید عقل» ب: «موانع تفکر» ج: «حاکمیت تفکر بر تخیل» است.توضیح و تبیین این موارد.«تفکر» چیزی غیر از «تعقل» و «تخیل» است.همان طور که قبلا هم توضیح داده شد، «تفکر» قوه \"استنتاج\" و نتیجه گیری است و هیچ سنجشی در مورد \"صدق\" مواد خود ندارد، و سنجش ها با قوه عقل است. فقط قوه عقل است که می تواند سنجش هایی بر اساس \"حقیقت\" داشته باشد، چنانچه در روایت هشام از امام کاظم علیه السلام به این نکته اشاره شده است، و فرموده: تواضع للحق تکن اعقل الناس. در برابر حق فروتنى کن، تا عاقلترین مردمان باشى. در حدیث دیگری سید الشهداء به رابطه بین حقیقت و عقل اشاره می کند و می فرماید: لا یکمل العقل إلّا باتّباع الحقّ: یعنی عقل، جز با پیروى از حق، به کمال نمى ‏رسد.\n قوه عقل دو سنجش دارد، یک سنجش در مواد تفکر. دو سنجش در نتیجه تفکر.برای اینکه بحث مقداری ملموس تر بشود مثالی می زنم.کودک سه ساله ای را تصور کنید که با دقت تمام رفتارهای پدر و مادر را زیر نظر دارد و بر اساس روحیه تقلید که خداوند در این سن در وجود او گذاشته است، از پدر و مادر خود تقلید می کند.به عنوان مثال: کودک از  محیط اطراف خود(پدر و مادر و یا رسانه ها و یا حادثه هایی که او از نزدیک تجربه کرده است) آموخته است که آتش را با آب خاموش می کنند.همین کودک بعد از مدتی در حال تماشای تلویزیون مشاهده می کند که خانه ای آتش گرفته و کودکی در آتش تقاضای کمک می کند، آنگاه او به شدت تحت تاثیر قرار می گیرد و پارچ آب را روی تلویزیون خالی می کند تا بتواند آتش را مهار کرده و کودک را نجات دهد!!!\nسیستم و قوه تفکر کودک در این صحنه به درستی عمل کرده است اما آنچه سبب از بین رفتن تلویزیون شد، نبودن قوه عقل در درون کودک است. چون او به درستی فرایند استنتاج را بدون اینکه از کسی آموزش ببیند انجام داده است. فرایند استنتاج به این صورت است که او دو مقدمه را کنار هم گذاشته و از آن دو نتیجه ای گرفته و در پایان به نتیجه گرفته شده عمل کرده است.فرمول تفکر کودک بر اساس مدلی در منطق ریاضیات، یک قضیه همیشه صادق است.مقدمه اول:  اگر P  آنگاه Q.مقدمه دوم: اثبات Pنتیجه با وضع مقدم: استنتاج  Qیعنیمقدمه اول: اگر جایی آتش گرفت(P) آنگاه با آب می توان آن را خاموش کرد (Q)مقدمه دوم: جایی آتش گرفته است (P)نتیجه: پس می توان آن را با آب خاموش کرد(Q)می بینیم که کودک فرایند تفکر و استنتاج را به درستی طی کرده است اما آنچه از آن بی بهره بوده است قوه عقل است.این قوه عقل است که صدق مقدمات و نتیجه را بر اساس «حقیقت ها» و «واقعیات» سنجش می کند.(در مورد کلمات و عباراتی که با ستاره علامت گزاری شده است در متن ها بعد توضیح خواهم داد، این کلمات تعریف های دقیقی دارند و نیاز به دقت فراوان دارد)در چنین موارد درگیر شدن با کودک و محکوم کردن او به بی عقلی کار صد در صد غلطی است، چرا که خداوند در این سن به کودک قوه تفکر بدون تعقل داده است و به همین دلیل نیاز به مربی دائمی مانند مادر دارد.آنچه در این صحنه می بایست محکوم به بی عقلی شود کودک نیست چون اصلا ملکه و استعداد عقلانیت را ندارد تا محکوم به نداشتنش شود (مانند اینکه به دیوار بگوییم کور!!! در حالی که دیوار ملکه بینایی ندارد).مربی کودک که بهره مند از عقل است، در چنین «صحنه ها و حادثه های طبیعی »، صدق مقدمات تفکر کودک را مورد بررسی قرار می دهد.به عنوان مثال وقتی کودک پارچ را پر از آب کرده تا روی آتش نمایش داده شده از تلویزیون بریزد، به جای تمسخر کودک! به جای دعوا کردن و پرخاش به وی، از او «پرسش» می کنیم که قصد انجام چه کاری را دارد؟کودک شروع می کند به سخن گفتن(در صورتی که از قبل موانعی برای سخن گفتن او پدید نیامده باشد مانند پرخاشگری و تنبیه) به سخنان او با دقت توجه کنیم این همان فرایند استنتاج است که کودک با قوه تفکر خود آن را انجام داده و اکنون برای شما بازگو می کند.یک مربی خوب در این صحنه به بررسی «مقدمات تفکر» کودک بر اساس واقعیات بیرونی  می پردازد.مثلا وقتی که کودک می گوید قصد ریختن آب رو تلویزیون را دارد  ما او را با واقعیت دیگری آشنا می کنیم که اگر روی آن آب بریزی دیگر تلویزون نداریم و بهترین راه خاموش کردن آتش آن مثلا خاموش کردن تلویزون است.(باید توجه داشت که کودکان در این سنین تمام تصاویری که  از تلویزون مشاهده می کنند را، واقعی و حقیقی می پندارند و تلاش ما برای اینکه با چند جمله و گزاره بگوییم تصاویر تلویزیون الکی است فایده ای ندارد)در این حادثه و حادثه هایی شبیه به این کودک به صورت غیر مستقیم می آموزد که صرف تفکر کردن فایده ای ندارد، بلکه می بایست صدق مقدمات تفکر را با مربی خود در میان بگذارد تا او صدق هر کدام از مقدمات را بر اساس «واقعیت ها و حقیقت ها» سنجش نماید.مربی خوب و کار کشته می داند که می بایست فضایی آرام و به دور از پرخاش و استرس برای کودک فراهم نماید، تا کودک با امنیت کامل برای سنجش مقدمات تفکرش ، به مربی مراجعه نماید.بهترین کلاس برای تربیت «تفکر» کودک \"حوادث طبیعی\" و \"درخواست های\" خود کودک است. و باید توجه داشت آنچه را که ما به عنوان نصیحت به کودک تحمیل کنیم اثر نخواهد گذاشت.درخواست های طبیعی کودک شامل ،«درخواست قصه گفتن» «در خواست بازی کردن» «درخواست با نقاشی کشیدن با یکدیگر و...» است.این درخواست های طبیعی که از جانب کودک انجام می شود بهترین کلاس های درس است تا مربی به صورت غیر مستقیم مباحث و مواد واقعی که کودک در آن سنین نیاز دارد را به وی منتقل کند. مثلا مفهوم اسراف نکردن را که یک مفهوم انتزاعی است، می توان با بازی های «مکرر» به کودک آموزش داد و در هر بار موفقیت کودک، او را مورد تشویق های متنوع قرار داد.برای کودکمان(سه سالگی به بعد) دفتر نقاشی تمیزی تهیه کنیم و او را نسبت به نقاشی کشیدن تشویق نماییم.(از ارائه الگو های از پیش طراحی شده نقاشی به شدت پرهیز نماییم) هنگامی که کودکمان در دفتر نقاشی خود خط هایی به ظاهر بی معنی کشیده است است، از او دعوت نماییم تا در مورد نقاشی خودش حرف بزند و این حرف زدن با «پرسش های» دقیق ما اتفاق می افتد.وقتی که از او می خواهیم در مورد خط هایی که کشیده برایمان حرف بزند و مثلا بگوید چه چیزی کشیده؟ آنگاه می بینید که بچه ها با شور و اشتیاق در مورد نقاشی های خود صحبت می کنند و می بینید که در پس هر کدام از این خط خطی ها تفکرها وجود دارد.هنگامی که کودکتان در مورد اشکالی که کشیده است توضیح می دهد، توضیحاتش را به صورت تیتر وار کنار نقاشی اش بنویسید و برایش تاریخ بزنید و در پایان هم او را تشویق نمایید(تشویق می تواند با کشیدن یک گل زیبا و نوشتن کلمه صد آفرین و یا استفاده از برچسب هایی در این زمینه است، باشد)در روایتی پر مفهوم از حضرت رسول صلی الله علیه و آله آمده: ⚜عرامة الصّبیّ فی صغره زیادة فی عقله فی کبره.⚜ بازى گوشى های کودک در خردسالى اش مایه فزونى عقل در بزرگسالى اوست.بازی های طبیعی( و نه اکثر بازی های دیجیتالی) بهترین بستر برای رشد تفکر کودک است.آنچه در تربیت کودک می بایست به عنوان یک اصل بسیار مهم مد نظر داشت این است که، \"اینگونه نیست که تکوین و نوع حیات کودکان بر خلاف اصول تربیت باشد\" بلکه نوع حیات تکوینی کودکان درست بر اساس اصول تربیت است، فقط کافی است که به اصول تربیت دینی آگاهی داشته باشیم، آنگاه می بینیم که  خداوند حیات طبیعی و تکوینی کودک را درست هماهنگ با اصول تربیت قرار داده است و اگر تا به حال دچار مشکل بودم به این دلیل بوده است که با اصول تربیتی دینی آشنا نبودیم.نه  تنها تکوین کودک با اصول تربیت دینی هماهنگ است، بلکه به صورت خاص تر بر اساس فیزیولوژی کودک نیز هماهنگ است.«مغز هر نوزاد در بدو تولد دارای ۱۰۰ میلیارد سلول عصبی (نورون) است، یعنی به تعداد ستارگان موجود در کهکشان راه شیری. در خلال سال های اولیه رشد، هزاران میلیارد پیوند به نام سیناپس های عصبی بین این سلول ها برقرار می شود. قاعده ایجاد شبکه بین سلولی در مغز، این است که اگر از آن استفاده نشود، از بین می رود. سیناپس هایی که از طریق شبیه سازی متصل نشود، در طول سال های دبستان از بین می رود. با وجودی که مغز نوزاد دارای قدری شبکه عصبی (مانند توانایی یادگیری زبان) است، از مغز شخص بزرگسال انعطاف پذیرتر است و شگفت انگیز این است که مغز کودک دو برابر مغز هر شخص بزرگسال پیوند های عصبی دارد.اگر نوزاد خود را در موقعیت های محبت آمیز مملو از جلوه های زبانی قرار دهید، می توانید امکان ایجاد پیوندهای عصبی بیشتری را در مغز وی فراهم و امکان ایجاد شبکه را بین سلول های مغزی بیشتر کنید. در نتیجه مهارت های زبانی، استدلالی و برنامه ریزی کودک تقویت خواهد شد.»آنچه سبب تقویت «صورت تفکر» در کودک می شود. دو بخش است\n⬅️ الف: ابزارها و امکاناتی که می تواند به ما کمک نماید مانند اسباب بازی هااسباب بازی هایی که کودک می تواند آن ها خراب کند و مجددا بسازد مثل خانه سازیهاکتاب های مصور رنگی کتاب های قصه جذاب برای کودک در اختیار قرار دادن وسایل نقاشی متناسب با سن کودکبازی کردن با کودک\n⬅️ ب: مهارت هایی که مربی می بایست بلد باشد و آن ها را به کار ببندد.این بخش از بخش قبلی بسیار مهم تر است و می توان ادعا کرد که اساس کار تربیت تفکر کودک به نقش مربی و مهارت های او باز می گردد.مهارت هایی که یک مربی می بایست در جهت تقویت قوه تفکر، بلد باشد. مهارت سوال پرسیدن دقیق و به جا از کودکساده ترین و مهم ترین راه برای توانمندسازی کودکان در تفکر، پرسشگری است. پرسشگری توانمندی ذهنی کودکان را افزایش می دهد. به عنوان مثال وقتی کودک از مربی خود درخواستی دارد، مثلا با من بازی می کنی؟ در اینجا خوب است مربی در جواب او چنین سوالاتی را مطرح نماید. چی بازی بکنیم؟ کودک جوابی می دهد.مجددا مربی پرسش می کند برای چی این بازی؟ کودک جوابی می دهد. مربی مجددا سوال می کند کجا بازی کنیم؟ و...توجه: نباید پرسش ها آنقدر زیاد باشد که موجب خستگی و سر در گمی کودک شود. باید به دقت به جواب های کودک گوش داد و در مورد آنها قضاوت زیادی نکرد. صرفا جواب دادن کودک مهم است و ما نباید از او انتظار جواب های منطقی و دقیق داشته باشیم.تخیلات و نقطه نظرات کودک را تمسخر و انکار نکنیم  و یا نادیده نگیریم. سوالات عجیب و غریب او را دست کم نگیریم و با بی اعتنایی برخورد نکنیم. متناسب با سن او ، بحث و گفتگو را توسعه بدهیم.در پرسش ها سعی کنید از کودک بخواهیم بین دو چیز مقایسه انجام دهد و آن دو چیز باید برای کودک قابل فهم باشد. پرسش های باید در فضایی آکنده از محبت و آرامش اتفاق بیفتند و نه با لحنی منطقی و فلسفی.کودک را هنگامی که جواب می دهد تشویق می کنیم. و با دقت و جدیت به سخنان او گوش می دهیم. مخصوصا هنگام خلاقیت های کودک حتما او را تشویق نماییم و دلیل تشویق را هم برایش توضیح دهیم که جواب تو بسیار متفاوت بود. پرسش ها را پشت سر هم مطرح ننماییم بلکه اولا به کودک اجازه جواب دادن و فکر کردن بدهیم ثانیا برخی از پرسش ها را می توان در خلال بازی از کودک پرسید. در برخی از موارد کودک را با واقعیت های بیرونی آشنا می کنیم.(مثلا وقتی که از او می پرسیم کجا بازی کنیم او جواب می دهد : در پارک یا در حیات خانه ! اما در آن زمان برای شما چنین امکانی وجود ندارد، در اینجا خوب است با محتوایی بسیار ساده برای او توضیح دهید که فعلا نمی توانید این کار را انجام دهید. مثلا هوا گرم است و در هوای گرم مریض می شویم و وقتی مریض بشیم دیگه نمی تونیم زیاد بازی کنیم و... هنگامی که می خواهید به کودکان واقعیتی را آموزش دهید می بایست بر اساس نظام ارزشی کودکان این کار را انجام دهید و نه نظام ارزشی خودتان.مثلا وقتی که می خواهید در مورد زشتی دروغ صحبت کنید او را با مفاهیم انتزاعی مانند جهنم و... درگیر نکنید، بلکه توجه داشته باشد که در نظام ارزشی کودک چه چیزهایی منفور هستند. مثلا دزد در نظام ارزشی او منفور است، به همین دلیل از همان نظام ارزشی استفاده می کنیم و می گوییم دروغ کار زشتی است که دزدها انجام می دهند.  قصه گفتن و پرسش مطرح کردن در حین قصه ها یکی از بهترین بسترها برای تفکر است. یک داستان را انتخاب و نیمه تمام بخوانیم . سپس از کودک بخواهیم که قصه را با ذوق خودش تکمیل کند. در جای جای داستان اگر کودک اظهار نظر می کند سکوت کنیم(هدف ما اتمام قصه و داستان نیست بلکه بر انگیختن تفکر کودک است) و اجازه دهیم تصورات خود را بگوید و ما پرسش های خود را از تصوراتش، مطرح نماییم و با هم گفتگو کنیم. در باره حوادث و شخصیت های داستان ها با کودک گفت و گو کنیم و پرسش های ساده و جالب بپرسیم. دفتری تهیه کنیم و پرسش ها و پاسخ های جالب کودک را در آن جلوی چشم های خودش بنویسیم و برایش توضیح دهید که چه کاری انجام می دهید. در هر باری که مطالب را می نویسید، تاریخ بزنید و مکان پرسش را هم ثبت کند.توجه داشته باشید گاهی اوقات کودک جواب های بسیار سطحی می دهد اما خودش به سراغ دفتر می رود و از شما می خواهد که پرسش و پاسخش را ثبت کنید، در اینگونه موارد حتما پاسخ مثبت بدهید و حتما ثبت کنید چون کودکتان خودش دفتر را آورد و چنین درخواستی داشته است.این کار سبب می شود در آینده کودکتان فرایند رشد فکری خود را ببیند و این برای کسب موفقیت و اعتماد به نفس بسیار مهم است. هنگام حوادث عادی و طبیعی زندگی حتما با کودکمان گفتگو کنیم. مثلا وقتی که می خواهیم برای کودکمان وسیله ای بخریم از قبل با او گفتگو کنیم و باید و نباید های خرید را به او بگوییم. بعد از خرید از کودک دلیل انتخابش را بپرسیم ولی در مورد جوابش قضاوتی نکنیم.(مثلا هنگام خرید کیف برای کودک، او را آزاد نگذاریم تا از بین همه اجناس خودش انتخاب کند بلکه از بین چند کیفی که شما بر اساس ملاک هایی انتخاب کرده اید او یکی را انتخاب نماید و بعدا برایش توضیح دهید که چرا این کار را انجام داده اید)  گفتگو با کودک در باره احساسات او از چیزهایی که می بیند و می شنود اگر کودکتان توانایی خاص دارد از او بخواهید تا در مورد چیزهایی که دیده است و یا در مورد احساساتش نسبت به یک مسأله نقاشی بکشد و بعد در مورد نقاشی او همان طور که توضیح داده شد، گفتگو نمایید. از کودک بخواهیم برایمان قصه بگوید و آن را با دقت گوش دهیم و با او همراهی کنیم. از کودک بخواهیم مقایسه هایی را انجام دهد مثلا مقایسه بین دو عروسک یا دو ماشین این مقایسه ها می تواند از مفاهیم ساده ای مثل بزرگ و کوچکی شروع شود تا رنگ و زیبایی و ... از طرح پرسش هایی که پاسخ ساده بلی یا نه دارند ، حتی الامکان پرهیز کنیم. و از او بخواهیم که بیشتر توضیح دهد و دلیل بیاورد. از او بخواهیم که در باره نقص و کاستی برخی از دلایل صحبت کند. گاهی سوالات خود را در قالب شعر و مسابقه و بازی مطرح نماییم هنگامی کودک اظهار بی علاقگی به پاسخ دادن می کند به هیچ وجه به سوالات خود اصرار نورزیم و خدایی نکرده با او قهر نکنیم و... با کودکان همراهی کنید حتی اگر برای شما قدری سخت باشد مگر اینکه درخواست آنها موجب ضرر و زیانی باشد. هنگامی که کودکان به دنبال پاسخ برای سوال شما هستند می توانید با پرسش های ساده دیگری به سمت جواب راهنمایی کنید. می توانید از مثال ها و نمونه های عینی بیرونی برای راهنمایی او به سمت جواب استفاده نمایید. تا جایی که می توانید جواب پرسش های خود را به کودک نگویید و اجازه دهید خودش آن را بیابد، پاسخ دادن شما، فرایند تفکر کودک را متوقف می سازد. جواب های اشتباه کودک را یک موفقیت در تفکر بدانید و به جای توجه به جواب به فرایند تفکری که کودک انجام داده است توجه کنید و آن را مورد تشویق قرار دهید و مجددا از او بخواهیم اگر می تواند جواب های دیگر هم به پرسش شما بدهد. هیچگاه هدف خود را فراموش نکنید. هدف ما صرفا یک چیز است و آن تمرین برای تفکر کردن(پس رسیدن به جواب صحیح فعلا جزء اهداف اولیه ما نیست، البته اگر به آن هم برسیم بسیار خوب است) از کودکان بخواهیم بلند فکر کنند و دلیل اینکه چنین جوابی به شما داده اند را برای شما بیان کنند. مقدمات آنها برای رسیدن به نتیجه بسیار جالب و با اهمیت است. مثلا  در یکی از مراجعات به بنده والدین کودکی، نقاشیی از کودکشان را توضیح می دادند که آن نقاشی چنین بود: دایره کج و معوج بزرگی در صفحه که پر از نقطه های سیاه بود.وقتی از کودک سوال شد این چیست که کشیدی؟گمان می کنید کودک چه جوابی داد؟نان؟سینی پر از برنج؟آبکش؟سر کچل؟هیچکدام از اینها، جواب کودک نبود.کودک جواب داد این تصویری از خدا است.!!او عکس خدا را کشیده بود.از او سوال شد که چرا خداوند را اینگونه کشیدی؟ و این نقطه های سیاه داخل دایره چیست؟گفت مادرم می گوید ما هر جا برویم خدا ما را می بیند و این نقطه های سیاه چشم های خدا هستند، چون خدایی که در همه جا می تواند ما را ببیند حتما چشمان زیادی دارد!!! بسیار مهمیک مربی خوب دائما در حال مطالعه و افزایش دانایی خود و تفکر است. مربی که بدون مطالعه، تفکر و تخیل می کند غالبا دچار آزمون خطا می شود و به زودی از برخی از رفتارهای «من در آوردی» خود پشیمان خواهد شد.گمان نکنید وقتی که برای تربیت تفکر فرزند خود می گذارید اولویت ندارد و فقط هنگام بی کاری می بایست به این کارها توجه داشت. اولین رسالت و اولویت والدین تربیت فرزند است. سعی کنید وقت قابل توجهی را برای این کار اختصاص دهید و هیچ چیز دیگری را بر این کار اولویت ندهید مطمئن باشید ثمره کودک سالم محدود به خانه شما نخواهد بود بلکه تمام جامعه و حتی یک نسل از انسان هایی که از ذریه کودک شما در آینده به دنیا می آیند از آن بهره مند خواهند شد. این کار دیم نیست که بعد از سه ماه از ریشه بخشکد، بلکه این کار مانند درختی می ماند که نسل های بسیار زیادی از انسانها از آن بهره مند می شوند و قطعا شما هم در برزخ و معاد، از آن بهره مند خواهید شد. چنانچه حضرت ابراهیم علیه السلام هنگام دعا کردن، برای تمام ذریات خود دغدغه دارد و نگاهی محدود به خود و فرزندش ندارد.رَبَّنا وَ اجْعَلْنا مُسْلِمَیْنِ لَکَ وَ مِنْ ذُرِّیَّتِنا أُمَّةً مُسْلِمَةً لَکَ وَ أَرِنا مَناسِکَنا وَ تُبْ عَلَیْنا إِنَّکَ أَنْتَ التَّوَّابُ الرَّحیمُ ( بقره 128)ترجمه: پروردگارا! ما را [با همه وجود] تسلیم خود قرار ده، و نیز از دودمان ما امتى که تسلیم تو باشند پدید آر، و راه و رسم عبادتمان را به ما نشان ده، و توبه ما را بپذیر، که تو بسیار توبه‏ پذیر و مهربانى، بحث تربت تفکر برای بقیه مقاطع سنی ادامه خواهد داشت ان شاءالله\n \nتکمیلی برای همین متنتوضیح پیرامون «عقل» تنها قوه سنجش«حقیقت ها» و «واقعیات»باید توجه داشت که عقل در مقام سنجش دارای مرتبه «نازله» و  مرتبه ای «عالیه» است.عقل در مرتبه نازله «واقعیت ها» را سنجش می کند و عقل در مرتبه عالیه، «حقیقت ها» را سنجش می کند.عقل واقعیت هامنظور از «واقعیت ها» همان رویدادها و اتفاقات بیرونی است(چنانچه از واژه «وقع» روی دادن و اتفاق افتادن فهم می شود). در مقابل واژه «واقعیت» واژه «توهم» قرار دارد، یعنی آنچه قابل روی دادن و اتفاق افتادن نیست. عقل معاش و حسابگر، از برخی شئون همین عقل است که کفار و منافقین هم از آن بهره مند است. ثُمَّ یُحَرِّفُونَهُ مِنْ بَعْدِ ما عَقَلُوهُ وَ هُمْ یَعْلَمُونَ (75 بقره)عقل حقیقت هامنظور از «حقیقت ها» همان چیزهایی است که فقط از طریق وحی به ما رسیده است و در مقابل آن \"باطل\" قرار دارد. و رابطه اش با واقعیت ها عموم خصوص مطلق است. یعنی هر \"حقیقتی\" ، \"واقعیت\" هم خواهد بود اما هر \"واقعیتی\" ، \"حقیقت\" نخواهد بود.با مماشات می توان گفت در معنای «حقیقت» ، «باید» وجود دارد اما در معنی «واقعیت» ، «هست» وجود دارد.\nنکته تربیتیدر فرایند تربیتی کودک ابتدا می بایست «قوه تفکر» در کودک فعال شود و بعد از آن «عقل واقعیت» فهم آن فعال شود و سپس به «عقل حقیقت» یاب آن پرداخت.(توجه: در مقام اجرا بین این مراحل تقدم و تاخر مشخص و صد در صدی وجود ندارد، بلکه تقدم و تاخر را با توجه به مصادیق مشخص می کنیم. یعنی ممکن است یک مساله «واقعی عقلانی»، فعلا برای کودک تقدم نداشته باشد و در مقابلش یک مساله «حقیقی عقلانی» ، برای او تقدم داشته باشد و یا اینکه حقیقت و واقعیت در مصادیق زیادی با هم جمع گردد)در ادبیات دینی و آیات قرآن هم به این مراحل عقل اشاره شده است چنانچه در آیات فراوانی به این نکته اشاره می کند که کفار و منافقین نازل ترین مرتبه عقل را که برای فهم «واقعیت ها» است را ندارند.(این مرتبه از عقل چیزی غیر از عقل حسابگر و معاش است که دایره بسیار محدودی برای «سنجش» دارد، و چنانچه اشاره شد منافقین و کفار هم دارند).\nنمونه ای از آیات برای عقل واقعیت فهمی که کفار و منافقین از آن بی بهره اند. مثل:أَمْ تَحْسَبُ أَنَّ أَکْثَرَهُمْ یَسْمَعُونَ أَوْ یَعْقِلُونَ إِنْ هُمْ إِلاَّ کَالْأَنْعامِ بَلْ هُمْ أَضَلُّ سَبیلاً (44 فرقان)یا  قالَ رَبُّ الْمَشْرِقِ وَ الْمَغْرِبِ وَ ما بَیْنَهُما إِنْ کُنْتُمْ تَعْقِلُونَ ( 28 شعراء)یاوَ مَنْ نُعَمِّرْهُ نُنَکِّسْهُ فِی الْخَلْقِ أَ فَلا یَعْقِلُونَ (68 یس)\nعقل حقیقت فهمی که مخصوص عده ای از مومنین است.و در آیات دیگری به مراحل بالای عقل اشاره می کند و از آن با «اولو الالباب» یاد می کند. مثل : کِتابٌ أَنْزَلْناهُ إِلَیْکَ مُبارَکٌ لِیَدَّبَّرُوا آیاتِهِ وَ لِیَتَذَکَّرَ أُولُوا الْأَلْبابِ (29 ص)\nمثال کاربردینوجوانی را تصور کنید که دوستی با جنس مخالف را ترک می کند(یا کسی که دزدی را ترک می کند) به دلیل اینکه به «واقعیت های» این عمل توجه دارد و از عواقب دنیایی و جسمی آن هراس دارد.او در این مرحله از «عقل واقعیت بین» برخوردار است. چون می داند که واقعیت این رویداد برایش آسیب هایی دارد.اما نوجوان دیگری را تصور کنید که علی رغم اینکه به \"واقعیت های\" این عمل توجه دارد، به \"حقیقت\" آن هم توجه دارد، یعنی \"عقل حقیقت بین\" او نیز فعال است و او این عمل را ترک می کند به دلیل اینکه این عمل \"باطل\" است و بهره ای از حقیقت ندارد.\nنتیجه:در دنیای معاصر امروز که محیط های تربیتی از تضادها بی شماری برخوردار است و رسانه ها دائما در حال شبهه پراکنی هستند و آموخته های دینی را تهدید می نمایند، یکی از مهم ترین چیزهایی که می تواند کودک و نوجوان امروز را در برابر این همه آسیب مصون سازد، داشتن نظام فکری است که در آن نظام فکری، تربیت «فکری» و «عقلی» کودک و نوجوان به خوبی اتفاق افتاده باشد.رسیدن به این تربیت لوازمی دارد که یکی از آنها توجه به مباحث تئوری این فرضیه است که در این مقام مطرح می شود.", "post_url_3": "http://marsous.blog.ir/1395/06/25/%F0%9F%8C%BA%DA%A9%D9%88%D8%AF%DA%A9%D8%A7%D9%86%DB%8C-%D9%85%D8%AA%D9%81%DA%A9%D8%B1%D8%8C-%D9%88-%D8%AF%D8%B1-%D8%A2%DB%8C%D9%86%D8%AF%D9%87-%D8%B9%D8%A7%D9%82%D9%84-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%DB%8C%D9%85-2-%F0%9F%8C%BA", "post_title_3": "🌺کودکانی متفکر، و در آینده عاقل داشته باشیم(2)🌺", "post_content_3": "در متن قبل  به اهمیت قوه تفکر اشاره کردیم.قبل از اینکه بحث قبل را ادامه دهم لازم است مقداماتی را خدمت شما بزرگواران عرض کنم.تفاوت با تفکر با تعقلباید توجه داشت که قوه تفکر، چیزی غیر از قوه تعقل است، در روایات قوه تفکر راهنما و وسیله رسیدن به عقل است.امام کاظم علیه السلام: دَلِیلُ الْعَقْلِ التَّفَکُّرالبته این تفاوت و جدا کردن در مقام علم و تعریف و نسبت ها است و گاهی مواقع این دو در مصداق یک چیز می شوند و گاهی متفاوت .تفکر قوه \"استنتاج\" است و تعقل قوه \"سنجش\" مقدمات و نتیجه های تفکر بر اساس حقیقت های عالم است.به عنوان مثال وقتی شخصی به دزدی می رود، قبل از دزدی تفکر می کند و استنتاج های متعددی را انجام می دهد، پس او فکر می کند اما عقل ندارد. یعنی نمی تواند صدق مواد و استنتاج تفکرش را، بر اساس حقیقت های عالم \"سنجش\" بکند.حتی برخی از دزدی ها نیاز به کسب علم و مهارت های ویژه و برنامه ریزی های دقیق دارد، مثل سرقت از حساب های بانکی در فضای مجازی!در تمام این سرقت ها صدها و شاید هزاران \"استنتاج\" انجام می گیرد اما مشکل این است که هیچ کدام از این تفکر و \"استنتاج ها\" عاقلانه (سنجش شده) نیست در حالی که شاید موفق به سرقت هم بشوند و از دستگیر شدن هم به صورت حرفه ای فرار کنند اما این «واقعیت»، «حقیقت» نیست.درست است که آنها در «عالم واقع» توانستن دزدی کنند و به نتیجه برسند اما در «عالم حقیقت»، آنها کار باطلی را انجام داده اند.اکنون تفاوت بین «علم» و «تفکر» و «تعقل» را بهتر درک می کنیم.ارکان تفکرتفکر صحیح دو رکن اساسی دارد.1: صورت تفکر2: مواد و محتوای تفکرتفکر با قوه ناطقه انسان رابطه این همانی (=) دارد، یعنی هر کسی که بهره مند از قوه ناطقه است و می تواند با زبان و یا با حرکات خود سخن بگوید، او قوه \"تفکر\" را دارد.از زمانی که قوه ناطق در انسان فعال می شود از همان زمان، او با تفکر همراه شده است و هم زمان با قوه ناطقه، قوه تفکر هم رشد می کند.کودک از زمانی که بر اساس قوه ناطقه خود با اطرافیان ارتباط بر قرار می کند، از همان زمان با قوه تفکر آشنا شده است.آنچه در مورد قوه تفکر باید بدانیم این است که \"لازم نیست به کسی تفکر کردن را آموزش بدهیم\". انسانها بر اساس استعدادی که خداوند به آنها داده است، تفکر کردن را بلد هستند و نیازی به آموزش ندارند،.آنچه می بایست آموزش ببینند «مواد تفکر»(که مربوط به قوه عقل می شود و کسانی که عقل محض و جدای از هر خطایی هستند) و «موانع تفکر» و آنچه «قوه تفکر را به اسارت قوه تخیل و وهم »  در می آورد.\nنکته: قوه «تفکر» چیزی غیر از قوه «تخیل» است.شباهت بیش از حد این دو - مخصوصا برای کسانی که به تفاوت های این دو توجه ندارند - سبب می شود که بسیاری از افراد «تخیل» کردن را «تفکر» بپندارند، یعنی قوه خیال، قوه تفکر انسان را به اسارت خود در می آورد، در حالی که می بایست از قوه «تخیل» برای بارور تر شدن قوه «تفکر» بهره گرفت ، یعنی قوه فکر ، قوه تخیل را به کار بگیرد. چراکه قوه تخیل به مراتب ضعیف تر از قوه تفکر است، و این قوه تفکر است که باید حاکم بر تخیل باشد و آن را از انحراف و پرداختن به امور باطل باز بدارد. ادامه\n \nادامه کودکانی متفکر و در آینده عاقل داشته باشیم(2)تا اینجا متوجه شدیم که «تفکر» چیزی غیر از «تعقل» و «تخیل» است. «تفکر» دو رکن  اساسی به نام «صورت» و «مواد» دارد. «تفکر» نیاز به آموزش ندارند و اکثر انسانها(به غیر مجانین) از کودکی با آن مأنوس هستند.آنچه در «تفکر» نیاز به آموزش دارد، الف: «مواد مورد تایید عقل» ب: «موانع تفکر» ج: «حاکمیت تفکر بر تخیل» است.                                               عقل هم نیار به تعریف و توضیح مفصل دارد. فعلا همین مقدار را مورد توجه داشته باشیم که عقل مراتبی دارد، اولین مرتبه آن عقلی است که «واقعیات عالم » را درک می کند، و مراتب دیگر عقل، مربوط به درک «حقیقت های عالم» است.                                          پرورش تفکر در کودکان\nتذکر: از کودکان نباید انتظار برخوردهای عاقلانه داشت. کودک توانایی «تفکر» کردن را دارد ولی توانایی «تعقل» کردن را هنوز پیدا نکرده است.به میرانی که کودک با «واقعیت عالم» ارتباط بر قرار کند «عقل واقعی» او رشد پیدا می کند .به همین دلیل می بینیم که کودکان، به هر میزان که رشد پیدا می کند جهان بیرون را واقعی تر درک می کند، مثلا کودک زیر یک ساله درکی از واقعیت حرارت و داغی ندارد به همین دلیل به سمت لیوان داغ چایی خیز بر می دارد. هنگامی که پدر و مادر او، واژه «اوف» را برای رساندن پیام داغی به کودک، به کار می برند. کودک هیچ معادل معنایی برای آن در ذهن ندارد، به همین دلیل به خیز خود ادامه می دهد تا اینکه پدر و مادر آهسته و کنترل شده دست او را با حرارات آشنا می کنند و مجددا واژه «اوف» را به کار می برند.در اینجا تفکر کودک بدون اینکه ما به او آموزشی بدهیم فعال است و بر اساس مقدمات تجربی که والدین به او داده اند، واقعیت حرارت را درک می کند.با دقت به این مثال توجه نمایید.می بینید که کودک بدون اینکه آموزشی برای تفکر کردن ببیند، خودش تفکر را انجام می دهد، و نقش والدین در اینجا چند چیز است.\n الف: «مواد واقعی» تفکر را برای او، به صورت  «امن»  فراهم نمایند.(مواد واقعی تفکر در اینجا، اجازه دادن به کودک برای تجربه کردن حرارت است)توجه به واژه «امن»  سبب می شود، تا از آنچه که «امنیتش» تضمین شده نیست، پرهیز کنیم، مانند تجربه کردن چاقو، و....یعنی مربی عاقل به این اصل توجه دارد که قرار نیست کودک در سن دو سالگی تمام واقعیات عالم را تجربه و تفکر کند، بلکه در آن سن و حتی بعد از آن، می بایست از بسیاری از چیزها صرفا پرهیز عملی داده شود.\n ب: بر طرف کردن موانع تفکریکی از موانع تفکر در این سن برای بچه ایجاد اضطراب و التهاب است.می بایست آنچه که سبب اضطراب و التهاب و ترس های بی مورد در کودک می شود پرهیز کنیم.اضطراب و التهاب یکی از دشمنان سر سخت تفکر هستند، و باعث می شوند که قوه «تخیل و توهم» حاکم بر «تفکر» بشود و آن را به اسارت در بیاورد.اسارت قوه «تفکر» سبب می شود که کودک در درک  «واقعیات عالم» دچار اختلال بشود، و مثلا در آینده دشمن را دوست بگیرد، و در سن 15 سالگی به راحتی به اسارت جنس مخالف تن دهد و ضربه های مهلک و جبران ناپذیر ببیند.ضربه هایی که نوجوانان و جوانان در سنین مختلف می خورند، غالبا به دلیل این است که تنها قوه «واقعیت فهم» آنها که همان «تفکر» است، به اسارت قوه خیال و وهم در آمده است، پس درک صحیح و درستی از واقعیات عالم ندارند در نتیجه تجربیاتی سخت و جبران ناپذیر را متحمل می شوند.تنها راه درمان، توجه به قوه تفکر و برداشتن «موانع» آن و تهیه موادی «حقیقی» برای آن است.(مواد «حقیقی» چیزی غیر از «واقعی» است. منبع دریافت «حقیقت» ها فقط وحی است، و می بایست آن را در قالب های هنری زیبا به مخاطب انتقال داد تا قوه تفکر او با این مواد فعال شود. البته در این زمینه و راه کارهای اجرایی آن حرف زیاد است که فعلا وارد فضای اجرا نمی شوم)\nبرخی از عوامل اضطراب در کودکان                    1: فضای درگیری و پر تنش خانواده                    2: دعوا کردن و خدایی نکرده تنبیه کردن کودکان                    3: توهین و امر و نهی دائم به کودکان                    4: همنشینی با اشخاصی که خود مضطرب هستند و یا سبب اضطراب می شوند مانند برخی از فیلم های سینمایی و بازی ها                    5 : وضعیت وراثتی و فیزیولوژیک کودکان مثل کم کاری یا پرکاری هورمون ها در بدن، کمبود قند خون یا بی نظمی در ضربان قلب و...                    6: و....چون بحث ما در مورد اختلال های روانی کودک نیست، از آن صرف نظر می کنم، و مجددا به بحث خود باز می گردم.بزرگورانی که مایل باشند می توانند عوامل اضطراب و راه های درمان آن را جداگانه مورد مطالعه قرار دهند. چرا که بحث ما در اینجا برای پاسخ دادن به این سوال است که، با اینکه بلاها و مصیبتهای عالم دنیا بین ما و حیوانات مشترک است وآنها نیز مانند ما دردها و رنج هایی دارند ولی چرا مانند انسان به اسارت حادثه ها در نمی آیند و عوارضی ماننداعتیاد،افسردگی و... دچار نمیشوند؟در جواب به این اشاره کردیم که چون انسان دارای قوه تفکر و تعقل است به چنین روزی دچار می شود، و گفتیم که تفکر و تعقل از قوای بسیار نیک عالم هستی است، ولی جای تعجب دارد که چرا چنین قوای خوب و نیکی چنین خروجی ها مفتضحی دارد؟!!!در جواب گفتیم اگر قوه تفکر و تعقل انسان به درستی تربیت نشود، همین دو قوه نیک گریبان ما را خواهد گرفت و به بم بست هایی جدی خواهند کشاند، بم بست هایی که گاه تنها راه رهایی از آن خودکشی است.انسان به جای اینکه توان خود را مصروف به توقع های بی جا از عالم هستی بنماید، می بایست زودتر برای تربیت این دو قوه دست بکار شود، و به هر میزان که در این امر موفق شود آنگاه می تواند شرایط بهتری را در عالم هستی رقم بزند.در بحث بعد به ادامه تربیت قوه تفکر می پردازیم.\n‍ ‍ ‌ ‌ خشونت های عاطفی نسبت به کودک ونوجوان عبارتنداز:\nطرد کردن، قهرکردن،\n❌محبت مشروط،\nنمی خوام ببینمت،برو دیگه دوستت ندارم،دیگه مامانت نمیشم،اصلاً با من حرف نزنبرو از جلوی چشمم دور شو.\n❌سردی عاطفی و حتی طردهای فیزیکی مثل:می برم میذارمت سر راه\nهمگی #خشونت_عاطفی هستند وباعث #ناامنی  #کودک  و #نوجوان میشوند.\n ", "post_url_4": "http://marsous.blog.ir/1395/06/25/%D8%AA%D9%81%DA%A9%D8%B1-%D9%88-%D8%AA%D8%B9%D9%82%D9%84-%D9%81%D8%B5%D9%84-%D8%AA%D9%85%D8%A7%DB%8C%D8%B2-%D8%A7%D9%86%D8%B3%D8%A7%D9%86-%D9%88-%D8%AD%DB%8C%D9%88%D8%A7%D9%86%D8%A7%D8%AA-1", "post_title_4": "🌺کودکانی متفکر، و در آینده عاقل داشته باشیم(1)🌺", "post_content_4": "قبل از مطالعه این پست حتما این متن را باهوش بودن مهمتر است یا متفکر بودن؟ بخوانید\n \nاهمیت پرداختن به تربیت قوه تفکر و رسیدن به تعقل\nمشاهده می کنیم که ساختار دنیا بگونه ای است که حیوانات هم در آن مبتلا به آفات و بلاهای دنیا می شوند.شاید دیده باشید که گربه ها به هنگام زایمان به زیرزمین خانه ها و یا انباری داخل حیات رفته اند، بعد از مدتی بچه گربه ها  قدری بزرگ می شوند و صاحب خانه متوجه این میهمان ناخوانده می شود.اما عکس العملی کاملا غیر انسانی از خود نشان می دهد و با چوب به جان گربه ها  می افتد تا آنها را از خانه خود بیرون کند(البته در روایات از این کار نهی شده است).گربه مادر فرار می کند. اما بچه گربه ها گیر می افتند و صاحبخانه با قساوت تمام آنها را در گونی می اندازد و در برابر چشم مادرشان که مظلومانه از روی دیوار نگاه می کند و با صدایی سوزناک بچه هایش را صدا می زند آنها را بیرون می برد و با ماشین  در خرابه ای که فاصله زیادی با منزلش دارد رها می کند.\nدر خرابه یکی از بچه گربه ها در برابر سه تن دیگر از گرسنگی می میرد. دومی هنگام پرش از دیوار زمین می خورد و پایش می شکند. سومی هنگام عبور از خیابان زیر لاستیک ماشین ....همه این اتفاقات در برابر چشم گربه چهارم بوده است.او جدا شدن از مادر را دیداو ترس دلهره آمدن صاحبخانه قسی القلب را درک کرد و در گونی انداخته شد.او گرسنگی و ناله های برادرش را می شنید و خود نیز گرسنه بود.او زمین خوردن خواهرش را دید.او صدای ترمز ماشینی که برادر کوچکش را زیر گرفت شنید و از ترس فرار کرد.او اکنون باید زندگی سختی را بدون محبت مادر و به دور از کانون گرم خانواده در اوج تهدیدها و ناخوشی ها آغاز کند.او باید آماده ورود به دنیایی باشد که همیشه در معرض تهدید است.او باید راهی برای ورود به سبد آشغالهایی که انسانها با تورهای سیمی درست کرده اند پیدا کند.او باید چابک باشد تا بتواند از دندانها و پنجه های تیز همنوعان خود که از او بزرگتر هستند، فرار  کند.او باید آماده فرار در هر حالت باشد، او باید مراقب موتوری های  بی شعوری باشد  که مخصوصا راه خود را به سمت او کج می کنند تا او را بترسانند.او باید مراقب سنگ هایی باشد که اطفال و کودکان در کوچه و خیابان بی هوا به سمت او پرت می کنند.او باید مراقب لنگه دمپایی زن صاحبخانه باشد.و....می بینیم که یه گربه هم در زندگی خود این همه بلا و مصیبت می بیند اما گربه ها هیچ وقت معتاد نمی شوند!☹️☹️گربه ها هیچ وقت خود کشی نمی کنند.گربه ها هیچ وقت افسرده از زندگی نمی شوند.گربه ها هیچ وقت عقده ای نمی شوند.اما انسان های زیادی هستند که به خاطر کم بودها به اعتیاد رو می آورند، عقده ای می شوند و هزار بیماری روحی روانی می گیرند.ادامه \nادامه به زندگی مورچه ها دقت کنید.برای به دست آوردن روزی چقدر تلاش می کنند.چیزهایی را حمل می کنند که چندین برابر وزنشان است، دائما در حال تلاش کوشش هستند، لانه هایشان را پر از آذوقه می کنند اما به ناگاه بارانی سیل آسا همه را از بین می برد.⛈⛈⛈عده زیادی غرق می شوند اما اعضای باقی مانده افسردگی نمی گیرند و دچار شک و شبهه در مورد خداوند و... نمی شوند.و همین طور موجودات دیگر از گوسفندان  تا... را یک به یک دقت کن همه و همه مبتلا به بلاهای دنیایی می شوند اما هیچ کدام آنها به آنچه که انسان بدان ضربه روحی می خورد، مبتلا نمی شوند.چندی پیش برای فرزندم چند جوجه گرفتم، او از بین همه جوجه ها، یکی را از بقیه بیشتر دوست داشت. به همین دلیل او را از بقیه بیشتر نوازش می کرد، اول به او غذا می داد، حتی بهترین ها را برایش می گذاشت. غصه اش را می خورد و به او بیشتر محبت را می کرد.☺️اما هیچکدام از دیگر جوجه ها افسرده نشدند. هیچکدام حسود نشدند، هیچکدام عقده ای نشدند، هیچکدام معتاد و سیگاری نشدند.چرا؟قدری فکر کنیم.\nبا اینکه بلاها در دنیا بین انسان و حیوان مشترک است، اما چرا انسانها به خاطر همین بلاهای مشترک هزار درد روحی و روانی می گیرند اما حیوان به هیچ کدام از این عوارض مبتلا نمی شود؟شاید جواب دهید: انسان درک و شعور و خود آگاهی دارد ولی حیوان فاقد این درک و شعور خود آگاهی است!!!سوال مهمآیا این درک و شعور و خود آگاهی از استعدادهای خوب است یا بد؟اگر خوب است پس چرا انسان از داشتن آن اینقدر زجر می کشد؟؟؟؟ اگر خوب است پس چرا با آن این همه عوارض پدید می آید؟\nاز طرفی مطمئن هستیم این استعدادها بد نیست بلکه نعمت بزرگی برای انسان است اما چرا انسان با داشتن چنین نعمت برتری که خوب هم هست از حیوانات کمتر می شود و به اسارت حادثه ها در می آید؟\nجواب یک مساله مهم است و آن این است که،\"انسان اگر نیروها و استعدادهای مهمش تربیت نشود از حیوان کمتر است، حتی اگر به کمک علم بر تمام پدیده های کره خاکی مسلط شود و آن را دچار تغییر و تحول جدی بنماید\"استعدادهای مهم آدمی که نیاز به تربیت دارند \"تفکر\" و رسیدن به \"تعقل\" و آنگاه \"عزم اراده\" است.اینها همان استعدادهایی است که اگر تربیت نشوند بشر را به بن بست می کشاند و هر چه تغییر و تحول در دنیای بیرون و مادی بیشتر اتفاق بیفتد او بیشتر بحران زده می شود.یکی از مهم ترین دلایل بعثت انبیاء، تربیت این دسته از استعدادهای انسان است که اندازه فلاسفه و عرفا و دانشمندان، کوتاه تر از آن است که بتوانند برای این نوع از استعدادهای انسان رزق و توشه ای داشته باشند، بلکه آنها نیز از سفره انبیاء بهره مند می شوند.\nحال برای تربیت فکر و عقل و عزم چه باید کرد و از کجا باید شروع نمود؟در ادامه ان شاءالله به بحث تربیت تفکر از دوران کودکی و... اشاره خواهم نمود.\nمنبع: https://telegram.me/joinchat/C1bYF0GMknrDXdeBHZIWNg", "post_url_5": "http://marsous.blog.ir/1395/05/28/%D9%82%D9%88%D9%84-%D8%B3%D8%AF%DB%8C%D8%AF", "post_title_5": "قول سدید", "post_content_5": "یا أَیُّهَا الَّذِینَ آمَنُوا اتَّقُوا اللَّهَ وَ قُولُوا قَوْلًا سَدِیداً\" \nکلمه\" سدید\"  از ماده\" سد\" به معنى\" محکم و استوار\" و خلل ناپذیر و موافق حق و واقع است، سخنى است که همچون یک سد محکم جلو امواج فساد و باطل را مى‏گیرد.\n سدید، عبارت است از کلامى که هم مطابق با واقع باشد، و هم فایده داشته باشد و اگر فایده دارد، فایده‏اش چون سخن‏چینى!!!!!!!! و مانند آن نباشد.\n\nچه برسد به سخن چینی هایی که در آن هم تهمت است هم غیبت هم دروغ هم کینه هم سوء ظن و....\n\nسخنی چینی که هدف از آن فتنه و آشوب باشد سدید نخواهد بود و دور از تقوا است.\n(برگفته از تفسیر نمونه جلد 17 صفحه 447 و المیزان جلد 16 صفحه 523 ذیل آیه 70 سوره احزاب)\n"}