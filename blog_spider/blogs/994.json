{"type": "blog", "blog_name": "زندگی", "blog_url": "http://denj-meysam.blog.ir/", "post_url_1": "http://denj-meysam.blog.ir/post/350", "post_title_1": "دلنوشته‌های ناخوانده(شماره ۱۷)", "post_content_1": "حکایت کارمندان بهزیستی چند شغلی و بیکاری تحصیل‌کرده‌های دارای معلولیت!!\nمن خودم با مدرک کارشناسی مددکاری اجتماعی بازم بیکارم، در حالیکه تو اکثر ادارات و ارگانها به این رشته بصورت تخصصی و حرفه ای نگاه میکنند!. بعد از سه سال فارغ التحصیلی امروز با یه کلینیک خصوصی مددکاری قرارداد موقت یکساله بستم، اونم بصورت پاره وقت.\nتنها چیزی که منو تو اینمدت رنج بسیار میداد، صادر کردن مجوز اینگونه موسسات برای کارمندای بهزیستی و بدون معلولیت بود. شاید بالغ بر پنج کلینیک تو شهرم برای همکاری سرزدم و هر پنج تاشون کارمند خود بهزیستی بودند!. یعنی هم حقوق کارمندی رو میگیرن، هم درامد و شغل دوم از راه تاسیس موسسات که جزء زیر مجموعه ی بهزیستیه!.\nنمیشه بجای این افراد،فراخوان بدن برای استخدام خود معلولین که دارای مدرک روانشناسی و مددکاری هستند؟! و اینهمه بیکار توانمند....\n \nبرای حمایت از توان یابان عزیز...\n به کمپین \"سراسری پیگیری تصویب لایحه حمایت از حقوق معلولان\" بپیوندید!", "post_url_2": "http://denj-meysam.blog.ir/post/349", "post_title_2": "دلنوشته‌های ناخوانده(شماره ۱۶)", "post_content_2": " \nآقای رئیس!!!\nدر جامعه ای زندگی می کنیم نگاه آدما بازاریه، چقدر سود داری براشون، چقدر می ارزی ریال، تومن؟ درس خوندن انگار یه کالای لوکس و لاکچریه، با قیمت ولی بی ارزش،چرا آدم هایی که بدون چشم داشت برای خدا کار می کردند یه دفعه نیست شدند؟\nادامه مطلب", "post_url_3": "http://denj-meysam.blog.ir/post/348", "post_title_3": "دلنوشته‌های ناخوانده(شماره ۱۵)", "post_content_3": "چندسال پیش به خاطر اینکه درمانم طول می‌کشید نامه از پزشک شهرستان داشتم برای اومدن به تهران و زیر نظر پزشک بودن (فیزیوتراپی خاص، تحریک مغناطیسی مغز و از این قبیل کارها) همچنین نامه بهزیستی شهرمون رو هم آوردم تهران...اما به هیچ وجه قبول نکردن! حتی یک شب!. گفتن تهران فقط برای تهرانی‌هاست!\nادامه مطلب", "post_url_4": "http://denj-meysam.blog.ir/post/347", "post_title_4": "دلنوشته‌های ناخوانده(شماره ۱۴)", "post_content_4": "منم یه دل پری دارم که هیچ کس جوابگوی من نبوده. شاید اونی که دیستروفی داره و درد منو میفهمه فقط درکم کنه.\nادامه مطلب", "post_url_5": "http://denj-meysam.blog.ir/post/345", "post_title_5": "merry christmas 2018", "post_content_5": "\n \n✝️✨چون به سخن نوبت عیسی رسید✨✝️\n✝️✨عیب رها کرد و به معنی رسید✨✝️\n✝️✨عیب کسان منگر و احسان خویش✨✝️\n✝️✨دیده فرو بر به گریبان خویش✨✝️ \n☃️☃️☃️☃️☃️☃️\nآغاز سال 2018 میلادی و جشن Christmas بر هموطنان مسیحی مبارک بادآرزو دارم در سال 2018 برای پیروان مسیحی و تیم ملی کشورمان همراه با شادی و پیروزی باشد.\n \nپ ن: آخرین روز سال 2017 میلادی روز خوبی برام نبود.حتما به وقتش ماجراشو مینویسم که چطور بی فکری مسئولین بی داد میکنه!", "post_full_content_4": "\nدلنوشته‌های ناخوانده(شماره ۱۴)\nشنبه, ۱۶ دی ۱۳۹۶، ۱۱:۰۰ ق.ظ\n\n\nمنم یه دل پری دارم که هیچ کس جوابگوی من نبوده. شاید اونی که دیستروفی داره و درد منو میفهمه فقط درکم کنه.\n \nچندسالی بود که تنها راه خروج از خونه استفاده از سرویسهای سامانه جانبازان و معلولین بود. من برای درست کردن دندان هام از این سرویس استفاده میکردم و به خودم اجازه ندادم که برای تفریح کردن حق یکی دیگه رو پایمال کنم. شاید هر3ماه یکبار سرویس میگرفتم و کارهای درمانی رو انحام میدادم و در سال شاید به 5تا سرویس هم نمیرسید. ولی همیشه از راننده ها می شنیدم که دوستان برای جمع شدن تو پارک و دورهمی هاشون سرویس میگیرند. \n \nبعضی دیستروفی ها وقتی ماهیچه هاشون قدرت نداشته باشه توان حرکتم ندارن. من حتی اگر بخوام اژانس بگیرم و برم جایی توان سوار شدن ماشین رو ندارم و چون وزنم زیاده کسی زورش نمیرسه بغلم کنه. الان که سرویسهامون رو قطع کردن 1سالیه پامو از خونه بیرون نزاشتم و تو یه خونه ی 30متری زندانی شدم. من خودم با چشم دیدم که سرویسهای روتین و ثابت به افراد کم بینا داده میشد. شدت کم بینایی جوری بود که طرف حتی عصا هم نداشت! در خونه رو باز میکرد و مثل یه ادم سالم سوار سرویس میشد و میرفت سر کار. مگه نه اینکه فرق این سرویسها با ماشینهای دیگه در بالابرشونه. اخه یه کم بینا با یه پراید ساده مشکلش حل میشه این ویلچری های شدید هستند که احتیاج دارند. \n \nخدارو شاهد میگیرم 1ساله دندونمو نصفه درست کردم و دیگه توان رفتن به دندان پزشکی رو ندارم. دندون پزشکی رعد رایگانه ولی نمیتونم برم. اگه اینها اولویت بندی دارن تو سرویس دادن پس چرا راننده ها میگن ما اکثرا پسر و دخترها رو که تو پارکها با هم قرار میزارن میرسونیم و سرویس برای مهمونی رفتن معلولین میدن. من میخوام بدونم ایا این انصافه؟ حالا که دارن خدمات به معلولین میدن چرا درست کارشون رو انجام نمیدن و نیاز سنجی نمیکنند؟؟؟ \n \nبرای حمایت از توان یابان عزیز...\nبه \"کمپین سراسری پیگیری تصویب لایحه حمایت از حقوق معلولان\" بپیوندید!\n\n\n\n\n\n\n\n\n\n۲\n\n\n\n\n\n۰\n\n\n\n\n۹۶/۱۰/۱۶\n\n\nمیثم ر...ی\n\nتصویب لایحه معلولین\nحقوق معنوی معلولین\nدلنوشته های معلولین\nصحبت‌های معلولین\nمستمری معلولین\nمشکلات معلولین\nنوع زندگی معلولین\nنیازهای معلولین\nوب زندگی\nکمبودهای معلولین\n\n\n\n\n\n\n\n", "post_full_content_5": "\nmerry christmas 2018\nدوشنبه, ۱۱ دی ۱۳۹۶، ۱۲:۰۱ ق.ظ\n\n\n\n \n✝️✨چون به سخن نوبت عیسی رسید✨✝️\n✝️✨عیب رها کرد و به معنی رسید✨✝️\n✝️✨عیب کسان منگر و احسان خویش✨✝️\n✝️✨دیده فرو بر به گریبان خویش✨✝️ \n🎄☃️🎄☃️🎄☃️🎄☃️🎄☃️🎄☃️🎄\nآغاز سال 2018 میلادی و جشن Christmas بر هموطنان مسیحی مبارک بادآرزو دارم در سال 2018 برای پیروان مسیحی و تیم ملی کشورمان همراه با شادی و پیروزی باشد.\n \nپ ن: آخرین روز سال 2017 میلادی روز خوبی برام نبود.حتما به وقتش ماجراشو مینویسم که چطور بی فکری مسئولین بی داد میکنه!\n\n\n\n\n\n\n\n\n\n۳\n\n\n\n\n\n۰\n\n\n\n\n۹۶/۱۰/۱۱\n\n\nمیثم ر...ی\n\nmerry christmas\nposter Christmas\nخاطره نویسی\nعکس کریسمس 2018\nوب زندگی\nپوستر کریسمس\nکریسمس 2018\n\n\n\n\n\n\n\n", "post_full_content_1": "\nدلنوشته‌های ناخوانده(شماره ۱۷)\nشنبه, ۷ بهمن ۱۳۹۶، ۱۱:۰۶ ق.ظ\n\n\nحکایت کارمندان بهزیستی چند شغلی و بیکاری تحصیل‌کرده‌های دارای معلولیت!!\nمن خودم با مدرک کارشناسی مددکاری اجتماعی بازم بیکارم، در حالیکه تو اکثر ادارات و ارگانها به این رشته بصورت تخصصی و حرفه ای نگاه میکنند!. بعد از سه سال فارغ التحصیلی امروز با یه کلینیک خصوصی مددکاری قرارداد موقت یکساله بستم، اونم بصورت پاره وقت.\nتنها چیزی که منو تو اینمدت رنج بسیار میداد، صادر کردن مجوز اینگونه موسسات برای کارمندای بهزیستی و بدون معلولیت بود. شاید بالغ بر پنج کلینیک تو شهرم برای همکاری سرزدم و هر پنج تاشون کارمند خود بهزیستی بودند!. یعنی هم حقوق کارمندی رو میگیرن، هم درامد و شغل دوم از راه تاسیس موسسات که جزء زیر مجموعه ی بهزیستیه!.\nنمیشه بجای این افراد،فراخوان بدن برای استخدام خود معلولین که دارای مدرک روانشناسی و مددکاری هستند؟! و اینهمه بیکار توانمند....\n \nبرای حمایت از توان یابان عزیز...\n به کمپین \"سراسری پیگیری تصویب لایحه حمایت از حقوق معلولان\" بپیوندید!\n\n\n\n\n\n\n\n\n\n۲\n\n\n\n\n\n۰\n\n\n\n\n۹۶/۱۱/۰۷\n\n\nمیثم ر...ی\n\nتصویب لایحه معلولین\nحقوق معنوی معلولین\nدلنوشته های معلولین\nصحبت‌های معلولین\nمستمری معلولین\nمشکلات معلولین\nنوع زندگی معلولین\nنیازهای معلولین\nوب زندگی\nکمبودهای معلولین\n\n\n\n\n\n\n\n", "post_full_content_2": "\nدلنوشته‌های ناخوانده(شماره ۱۶)\nشنبه, ۳۰ دی ۱۳۹۶، ۱۱:۰۲ ق.ظ\n\n\n \nآقای رئیس!!!\nدر جامعه ای زندگی می کنیم نگاه آدما بازاریه، چقدر سود داری براشون، چقدر می ارزی ریال، تومن؟ درس خوندن انگار یه کالای لوکس و لاکچریه، با قیمت ولی بی ارزش،چرا آدم هایی که بدون چشم داشت برای خدا کار می کردند یه دفعه نیست شدند؟\nدرس خوندن با قیمت روبرو شدن با خیلی چیزها ، استرس امتحان، تحمل آدم های نفهم، سپری کردن بهترین دوران زندگیت، آخرش هم با هزار جور مشکل کنار اومدن معلولیت به کنار، مدرکتو گرفتی ، باید تو جامعه الگو باشی ، باید به دید قهرمان بهت نگاه کنند ، رسانه میلی باید پوشش بده ، باید از بهترین امتیاز ها برخوار باشی ، نه اینکه منت سرت بزارند، تحقیرت کنند، باید رو سرشون بزارند مارو\nچقدر حمایت معنوی میشه از افرادی که معلولیت دارند؟ به قول یکی از دوستان چند درصد از معلولین تحصیل کرده مشغول به کار شدند؟ چرا وقتی می پرسی 3 درصد جذب چی شد جوابی ندارند؟\nآقایی که پشت میز نشستی! خواهش می کنم یه لحظه از پشت میز بیا بیرون، برو ببین از نزدیک چطوری دارند زندگی می کنند؟ دائما جلسه هستید ، چه تصمیمی دارید میگیرید چقدر بازدهی داره جلساتتون؟\nبه جای جلسه گذاشتن یه دفعه شده به راننده شخصیت بگی برو وزارت علوم پیگیری کنم این 3 درصد رو ؟ استخدام این قشر تحصیل کرده رو؟ برم مجلس حضوری؟ تا موقعی که از پشت میزت بلند نشی کاری پیش نمیره. خواهش می کنم یه بار بلند شو حضوری پیگیری کن ، آقای رئیس!\n \nبرای حمایت از توان یابان عزیز...\nبه کمپین \"سراسری پیگیری تصویب لایحه حمایت از حقوق معلولان\" بپیوندید!\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۳۰\n\n\nمیثم ر...ی\n\nتصویب لایحه معلولین\nحقوق معنوی معلولین\nدلنوشته های معلولین\nصحبت‌های معلولین\nمستمری معلولین\nمشکلات معلولین\nنوع زندگی معلولین\nنیازهای معلولین\nوب زندگی\nکمبودهای معلولین\n\n\n\n\n\n\n\n", "post_full_content_3": "\nدلنوشته‌های ناخوانده(شماره ۱۵)\nشنبه, ۲۳ دی ۱۳۹۶، ۱۱:۰۸ ق.ظ\n\n\nچندسال پیش به خاطر اینکه درمانم طول می‌کشید نامه از پزشک شهرستان داشتم برای اومدن به تهران و زیر نظر پزشک بودن (فیزیوتراپی خاص، تحریک مغناطیسی مغز و از این قبیل کارها) همچنین نامه بهزیستی شهرمون رو هم آوردم تهران...اما به هیچ وجه قبول نکردن! حتی یک شب!. گفتن تهران فقط برای تهرانی‌هاست!\n \nما هم با کلی هزینه اومده بودیم. همون‌روز بعد از ویزیت دکتر گفتیم نمی‌تونیم بمونیم، جای خواب نداریم و برگشتیم!. شاید اگر اون موقع محل اقامت بهمون میدادن حال و وضعمون خیلی بهتر از الان بود...\nارزون‌ترین جایی که برای 2 نفر سراغ داشتیم حوالی میدون راه‌آهن بود که اون هم حدود شبی 50 هزار تومن بود که وسعمون نمی‌رسید برای چندهفته یا حتی چندماه درمان...\nضمناً در بهزیستی شهر ما چندساله که توی نوبت دریافت وسایل مورد نیاز هستیم، درخواست وام، کمک هزینه درمان و خیلی موارد دیگه، به هیچ وجه کمک نمیکنه...\n \nبنده ویلچر برقی نیاز دارم، خونه مناسب سازی میخواد، حتی تخت طبی ندارم روی زمین میخوابم... با اینکه جسمی حرکتی شدیدم ولی به جز این 53 تومن که اون هم چندماه نامتاوب پرداخت نمیشه هیچ خدماتی از بهزیستی ندیدم... تماس گرفتم بابت چندماه واریز نشدن همین چندرغاز، گفتن برو خدا رو شکر کن همینو هم ریختن ...\n \nخدمات بهزیستی فقط برای خودشون (کارمندان) و آشنایان نزدیک‌شون هست و بس...\nسراغ دارم کسی رو که باهاش در ارتباطن چه خدماتی میگیرن ولی به ما که میرسن ...\nوقتی به سختی کسی تو  رو می‌بره اداره بهزیستی، انگار ارث پدرشون رو خوردی، جوری نگاهت میکنن که از خجالت آب میشی میگی کاش نمیومدم... با عصبانیت و تندی انگار میخوان لطف بزرگی در حقت بکنن یا از حقوق خودشون چیزی بهت بدن و ... رفتار خشک، سرد، بَد و به دور از انسانیت... برای حمایت از توان یابان عزیز...\nبه کمپین \"سراسری پیگیری تصویب لایحه حمایت از حقوق معلولان\" بپیوندید!.\n\n\n\n\n\n\n\n\n\n۲\n\n\n\n\n\n۰\n\n\n\n\n۹۶/۱۰/۲۳\n\n\nمیثم ر...ی\n\nتصویب لایحه معلولین\nحقوق معنوی معلولین\nدلنوشته های معلولین\nصحبت‌های معلولین\nمستمری معلولین\nمشکلات معلولین\nنوع زندگی معلولین\nنیازهای معلولین\nوب زندگی\nکمبودهای معلولین\n\n\n\n\n\n\n\n"}