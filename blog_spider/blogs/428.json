{"type": "blog", "blog_name": "دنیای کامپیوتر", "blog_url": "http://computer24.blog.ir/", "post_url_1": "http://computer24.blog.ir/1396/11/08/%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D8%B9%D8%AA-%D8%B4%D9%85%D8%A7%D8%B1%D9%87-%DA%AF%DB%8C%D8%B1%DB%8C-%D9%85%D9%88%D8%AF%D9%85-Dial-up", "post_title_1": "افزایش سرعت شماره‌گیری مودم Dial-up", "post_content_1": "سرعت شماره‌گیری مودم را تا حد بالایی بهبود بخشید.\n\n\nاگر از اینترنت Dial-up برای اتصال به اینترنت استفاده می‌کنید، مطمئناً شما نیز دوست دارید که مودم کامپیوترتان شماره‌گیری را با بالا‌ترین سرعت ممکن انجام دهد. در صورتی که احساس می‌کنید سرعت شماره‌گیری مودم‌تان پایین است با استفاده از این ترفند می‌توانید سرعت شماره‌گیری مودم را تا حد بالایی بهبود بخشید.\n\nادامه مطلب", "post_url_2": "http://computer24.blog.ir/1396/11/07/%D8%A7%D9%81%D8%B2%D8%A7%DB%8C%D8%B4-%DA%A9%DB%8C%D9%81%DB%8C%D8%AA-%D8%AA%D8%B5%D9%88%DB%8C%D8%B1-%D9%BE%D8%B4%D8%AA-%D8%B2%D9%85%DB%8C%D9%86%D9%87-%DB%8C-%D8%AF%D8%B3%DA%A9%D8%AA%D8%A7%D9%BE-%D8%AF%D8%B1-%D9%88%DB%8C%D9%86%D8%AF%D9%88%D8%B2-10", "post_title_2": "افزایش کیفیت تصویر پشت‌زمینه‌ی دسکتاپ در ویندوز 10", "post_content_2": " تصویر با کیفیت اصلی را به عنوان پس‌زمینه‌ی دسکتاپ قرار دهید.\n\n\nدر ویندوز 10 هنگامی که یک تصویر JPEG به عنوان تصویر پشت‌زمینه‌ی دسکتاپ انتخاب می‌شود، ویندوز به طور خودکار کمی از کیفیت این عکس می‌کاهد و سپس آن را در پشت‌زمینه‌ قرار می‌دهد. ویندوز این فشرده‌سازی تصویر را به جهت مصرف کم‌تر رم انجام می‌دهد. اگر شما نیز از آن دست کاربران هستید که این کار با مذاق‌تان خوش نمی‌آید و زیبایی را بر همه‌چیز ترجیح می‌دهید با استفاده از این ترفند می‌توانید این قابلیت را غیرفعال کنید و تصویر با کیفیت اصلی را به عنوان پس‌زمینه‌ی دسکتاپ قرار دهید.\n \nادامه مطلب", "post_url_3": "http://computer24.blog.ir/1396/11/07/%D9%84%D9%88%D8%AF-%D8%B3%D8%B1%DB%8C%D8%B9-%D8%AA%D8%B1-%D9%81%D8%A7%DB%8C%D9%84-%D9%87%D8%A7-%D8%AF%D8%B1-%D9%88%DB%8C%D9%86%D8%AF%D9%88%D8%B2-10", "post_title_3": "لود سریع‌تر فایل‌ها در ویندوز 10", "post_content_3": " نحوه حل مشکل لود دیرتر فایل‌ها در ویندوز 10\n\n\nدر ویندوز 10، قابلیت جدیدی به نام Quick Access اضافه شده‌ است که با استفاده از آن کاربر می‌تواند به راحتی به فایل‌های اخیر خود دسترسی داشته باشد. این امکان گاهی می‌تواند دردسر‌ساز نیز شود، زیرا موجب کند‌ شدن File Explorer می‌گردد. به تبع با کند شدن File Explorer، لود شدن فایل‌ها بیشتر طول می‌کشد و در نتیجه شما اغلب با پیغام Working On It مواجه خواهید شد. در این ترفند به نحوه حل این مشکل خواهیم پرداخت.\n \nادامه مطلب", "post_url_4": "http://computer24.blog.ir/1396/11/06/%D8%AA%D8%BA%DB%8C%DB%8C%D8%B1-%D9%86%D8%A7%D9%85-%D9%85%D9%86%D9%88%D9%87%D8%A7%DB%8C-%D8%A2%D9%81%DB%8C%D8%B3", "post_title_4": "تغییر نام منوهای آفیس", "post_content_4": " نحوه تغییر نام منوهای آفیس 2003 توسط خودتان!\n\n\nدر این ترفند قصد داریم یک روش جالب را به شما معرفی کنیم که با بهره‌گیری از آن می‌توانید خودتان نام منوهای مختلف Office را که شامل Word،Excel و... می‌باشد را تغییر داده و حتی نام‌های فارسی برای آن‌ها برگزنید.\n\nادامه مطلب", "post_url_5": "http://computer24.blog.ir/1396/11/06/%D8%AA%D9%86%D8%B8%DB%8C%D9%85-%DA%A9%D8%B1%D8%AF%D9%86-%D8%B3%D8%B1%DB%8C%D8%B9-%D9%88-%D8%A2%D8%B3%D8%A7%D9%86-%D8%AC%D8%AF%D9%88%D9%84-%D8%AF%D8%B1-Word", "post_title_5": "تنظیم کردن سریع و آسان جدول در Word", "post_content_5": "به آسانی و به طور سریع اندازه‌ی ستون‌ها را در جداول Word تنظیم نمایید\n\n\nهنگامی که در حال تکمیل کردن یک جدول در Word هستید، اگر عبارتی که درون یک سلول وارد می‌کنید طولانی بوده و از طول سلول بزرگ‌تر باشد، به طور خودکار ادامه‌ی متن به سطر بعد منتقل می‌شود. با چنین اتفاقی، یکنواختی جدول از بین می‌رود. اما شما می‌توانید به آسانی و به طور سریع اندازه‌ی ستون‌ها را در جداول Word تنظیم نمایید تا تمامی عبارات در یک سطر قرار بگیرند. هم‌اکنون به معرفی این ترفند می‌پردازیم.\nادامه مطلب", "post_full_content_5": "\nتنظیم کردن سریع و آسان جدول در Word\nجمعه, ۶ بهمن ۱۳۹۶، ۱۱:۱۶ ق.ظ\n\n\nبه آسانی و به طور سریع اندازه‌ی ستون‌ها را در جداول Word تنظیم نمایید\n\n\nهنگامی که در حال تکمیل کردن یک جدول در Word هستید، اگر عبارتی که درون یک سلول وارد می‌کنید طولانی بوده و از طول سلول بزرگ‌تر باشد، به طور خودکار ادامه‌ی متن به سطر بعد منتقل می‌شود. با چنین اتفاقی، یکنواختی جدول از بین می‌رود. اما شما می‌توانید به آسانی و به طور سریع اندازه‌ی ستون‌ها را در جداول Word تنظیم نمایید تا تمامی عبارات در یک سطر قرار بگیرند. هم‌اکنون به معرفی این ترفند می‌پردازیم.\n \nبرای این کار کافی است هنگامی که یک عبارت به سطر بعد منتقل شد، نشان‌گر ماوس را بر روی خط سمت چپ سلول در جدول ببرید. با تغییر ظاهر نشان‌گر، توسط ماوس دوبارکلیک کنید تا سلول تنظیم شود. اگر همچنان مشکل رفع نشده بود، این کار را مجدد آنقدر تکرار کنید تا سلول حاوی یک سطر شود.\n \nمثال زیر را در نظر بگیرید.\n \n\n \nدر این مثال، سلول حاوی «دانشگاه تربیت دبیر شهید رجایی تهران» به دلیل طولانی بودن این عبارت، دارای دو سطر شده است. اکنون اگر نشان‌گر ماوس را بر روی خط سمت چپ این سلول ببریم، ظاهر آن تغییر می‌کند.\n \n\n \nاکنون دوبارکلیک می‌کنیم. همان‌طور که می‌بینید کمی ستون این سلول بزرگ‌تر می‌شود.\n \n\n \nاگر (ترفندستان) مجدد دوبار کلیک کنیم باز هم این سلول بزرگ‌تر خواهد شد.\n \n\n \nآنقدر این کار را تکرار می‌کنیم تا این سلول حاوی یک سطر شود.\n \n\n \nبا توجه به این که طول کلی جدول کمی طولانی شده است، این بار نشان‌گر ماوس را بر روی خط سمت چپ ستونی که حاوی فضای خالی است می‌بریم و دوبارکلیک می‌کنیم تا این فضاهای خالی نیز حذف شوند و یک جدول با اندازه‌ی مناسب تهیه گردد.\n \n\n \n\n \nلازم به ذکر است در حالتی که جدول در وضعیت RTL به زبان فارسی قرار دارد بایستی بر روی خط ستون چپ آن دوبارکلیک نمود. اگر جدول LTR و انگلیسی باشد، بایستی بر روی خط ستون سمت راست دوبارکلیک کرد.\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۱/۰۶\n\n\nعرفان\n\n\n\n\n\n\n", "post_full_content_3": "\nلود سریع‌تر فایل‌ها در ویندوز 10\nشنبه, ۷ بهمن ۱۳۹۶، ۱۰:۴۶ ق.ظ\n\n\n نحوه حل مشکل لود دیرتر فایل‌ها در ویندوز 10\n\n\nدر ویندوز 10، قابلیت جدیدی به نام Quick Access اضافه شده‌ است که با استفاده از آن کاربر می‌تواند به راحتی به فایل‌های اخیر خود دسترسی داشته باشد. این امکان گاهی می‌تواند دردسر‌ساز نیز شود، زیرا موجب کند‌ شدن File Explorer می‌گردد. به تبع با کند شدن File Explorer، لود شدن فایل‌ها بیشتر طول می‌کشد و در نتیجه شما اغلب با پیغام Working On It مواجه خواهید شد. در این ترفند به نحوه حل این مشکل خواهیم پرداخت.\n \nبرای رفع این مشکل کافی‌ است File Explorer را باز نمایید، به View tab بروید و سپس بر روی دکمه Options کلیک کنید.\n \nحالا در صفحه‌ای که پیش روی شماست منوی Open File Explorer to را باز کنید و سپس This PC را انتخاب کنید.\n \n\n \nحال در همین پنجره که باز کرده‌اید، بخش Privacy را بیابید و بر روی دکمه Clear کلیک نمایید. تاریخچه فعالیت‌هایی که در سیستم داشته‌اید پاک خواهد شد و سرعت کارها بالاتر می‌رود.\n \n\n \nیک قدم دیگر را نیز باید انجام دهید. مسیر زیر را دنبال کنید:\n%AppData%\\Microsoft\\Windows\\Recent\\AutomaticDestinations\nحالا هر آنچه که می‌بینید را حذف کنید. کار تمام است، بهتر است یکبار سیستم را Restart کنید تا تاثیر آن را ببینید.\n \n\n \nاگر می‌خواهید باز هم سرعت فایل اکسپلورر شما بالاتر رود کافی است بر روی Quick Access بزنید تا پنجره مربوط به آن بسته شود و دیگر لود نگردد.\n\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۱۱/۰۷\n\n\nعرفان\n\n\n\n\n\n\n", "post_full_content_2": "\nافزایش کیفیت تصویر پشت‌زمینه‌ی دسکتاپ در ویندوز 10\nشنبه, ۷ بهمن ۱۳۹۶، ۰۷:۰۰ ب.ظ\n\n\n تصویر با کیفیت اصلی را به عنوان پس‌زمینه‌ی دسکتاپ قرار دهید.\n\n\nدر ویندوز 10 هنگامی که یک تصویر JPEG به عنوان تصویر پشت‌زمینه‌ی دسکتاپ انتخاب می‌شود، ویندوز به طور خودکار کمی از کیفیت این عکس می‌کاهد و سپس آن را در پشت‌زمینه‌ قرار می‌دهد. ویندوز این فشرده‌سازی تصویر را به جهت مصرف کم‌تر رم انجام می‌دهد. اگر شما نیز از آن دست کاربران هستید که این کار با مذاق‌تان خوش نمی‌آید و زیبایی را بر همه‌چیز ترجیح می‌دهید با استفاده از این ترفند می‌توانید این قابلیت را غیرفعال کنید و تصویر با کیفیت اصلی را به عنوان پس‌زمینه‌ی دسکتاپ قرار دهید.\n \n\nابتدا کلیدهای ترکیبی Win+R را فشار دهید.\nسپس در محیط Run عبارت regedit را وارد نموده و Enter بزنید. \n\nاکنون در محیط ویرایشگر رجیستری به مسیر زیر بروید:\n    HKEY_CURRENT_USER\\Control Panel\\Desktop\n \nبر روی Desktop راست‌کلیک کرده و از منوی New بر روی DWORD (32-bit) Value کلیک کنید.\n \n\n \nنام این مقدار جدید را JPEGImportQuality قرار دهید.\n \n\n \nاکنون بر روی آن دوبارکلیک کنید. در پنجره‌ی بازشده، در قسمت Value data ابتدا Decimal را انتخاب نمایید. سپس عدد 100 را وارد نموده و روی OK کلیک کنید. \n\n \nبا این کار، کیفیت عکس بر روی 100% باقی می‌ماند. به طور پیش‌فرض ویندوز میزان کیفیت تصویر را به 85% کاهش می‌دهد. در نتیجه شما می‌توانید کیفیت تصویر را این گونه کنترل کنید و مثلاً به جای 100 عدد 90 را تعیین کنید.\n \nاکنون ویندوز را یک‌بار Restart نمایید و تصویر مورد نظر خود را به عنوان تصویر پشت‌زمینه‌ی دسکتاپ انتخاب کنید. دقت نمایید این کار باعث تغییر بر روی تصویر کنونی نمی‌شود و باید تصویر را حتماً یک‌بار از نو به عنوان تصویر پس‌زمینه‌ی دسکتاپ انتخاب نمایید.\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۱/۰۷\n\n\nعرفان\n\n\n\n\n\n\n", "post_full_content_1": "\nافزایش سرعت شماره‌گیری مودم Dial-up\nيكشنبه, ۸ بهمن ۱۳۹۶، ۱۰:۴۶ ق.ظ\n\n\nسرعت شماره‌گیری مودم را تا حد بالایی بهبود بخشید.\n\n\nاگر از اینترنت Dial-up برای اتصال به اینترنت استفاده می‌کنید، مطمئناً شما نیز دوست دارید که مودم کامپیوترتان شماره‌گیری را با بالا‌ترین سرعت ممکن انجام دهد. در صورتی که احساس می‌کنید سرعت شماره‌گیری مودم‌تان پایین است با استفاده از این ترفند می‌توانید سرعت شماره‌گیری مودم را تا حد بالایی بهبود بخشید.\nبرای این کار در ویندوز:ابتدا از منو یا صفحه‌ی Start وارد Control Panel شوید.سپس بر روی Phone and modem options دوبار کلیک کنید.حال به تب Modems رفته و در حالی که مودم‌تان در حالت انتخاب است بر روی دکمه Properties کلیک کنید.اینک به تب Advanced بروید و در کادر Extra initialization commands عبارت\ns11=50\nرا تایپ کنید. اگر در این قسمت از قبل عبارتی بود آن را با یک علامت کاما (,) جدا کنید.در پایان سیستم خود را مجدداً راه‌اندازی کنید.\n\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۱۱/۰۸\n\n\nعرفان\n\n\n\n\n\n\n", "post_full_content_4": "\nتغییر نام منوهای آفیس\nجمعه, ۶ بهمن ۱۳۹۶، ۰۷:۰۰ ب.ظ\n\n\n نحوه تغییر نام منوهای آفیس 2003 توسط خودتان!\n\n\nدر این ترفند قصد داریم یک روش جالب را به شما معرفی کنیم که با بهره‌گیری از آن می‌توانید خودتان نام منوهای مختلف Office را که شامل Word،Excel و... می‌باشد را تغییر داده و حتی نام‌های فارسی برای آن‌ها برگزنید.\nبدین منظور:یکی از برنامه‌های 2003 Office مانند Word را باز کنید.سپس  از منوی View وارد Toolbars شده و Customize را برگزینید. خواهید دید که یک پنجره باز می‌شود.در حالی که پنجره باز است روی یکی از منوها مثلا Tools راست‌کلیک کرده و در قسمت Name نام مورد نظر خود را به جای نام منو وارد کنید.لازم به ذکر است علامت  نشانه خط زیر حروف برای ایجاد کلید میان‌بر است.\n\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۱۱/۰۶\n\n\nعرفان\n\n\n\n\n\n\n"}