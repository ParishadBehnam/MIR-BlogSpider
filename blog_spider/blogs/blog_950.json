{"type": "blog", "blog_name": "من ، جوانی و فراز و نشیب هایش ...", "blog_url": "http://mhonari.blog.ir/", "post_url_1": "http://mhonari.blog.ir/1395/09/19/%D8%A7%D8%AA%D9%81%D8%A7%D9%82%DB%8C-%D8%AF%DB%8C%D8%AF%D9%85-%D8%A7%D9%85%D8%A7-%D8%B4%D8%B9%D8%B1-%DB%8C%D8%B9%D9%86%DB%8C-%D8%A7%D8%AA%D9%81%D8%A7%D9%82-%D9%85%D9%88%D9%84%D9%88%DB%8C", "post_title_1": "اتفاقی دیدم اما شعر یعنی اتفاق !( مولوی )", "post_content_1": "\nخوی بد دارم ملولم تو مرا معذور دار\nخوی من کی خوش شود بی‌روی خوبت ای نگار\n\n\nبی‌تو هستم چون زمستان خلق از من در عذاب\nبا تو هستم چون گلستان خوی من خوی بهار\n\n\nبی‌تو بی‌عقلم ملولم هر چه گویم کژ بود\nمن خجل از عقل و عقل از نور رویت شرمسار\n\n\nآب بد را چیست درمان باز در جیحون شدن\nخوی بد را چیست درمان بازدیدن روی یار\n\n\nآب جان محبوس می‌بینم در این گرداب تن\nخاک را بر می‌کنم تا ره کنم سوی بحار\n\n\nشربتی داری که پنهانی به نومیدان دهی\nتا فغان در ناورد از حسرتش اومیدوار\n\n\nچشم خود ای دل ز دلبر تا توانی برمگیر\nگر ز تو گیرد کناره ور تو را گیرد کنار\n", "post_url_2": "http://mhonari.blog.ir/1395/07/28/%D8%B9%D9%82%D9%84%D9%85-%D9%86%D9%85%DB%8C-%D9%BE%D8%B3%D9%86%D8%AF%D8%AF-%D8%8C-%D8%B9%D8%B4%D9%82%D9%85-%D9%86%D9%85%DB%8C-%DA%AF%D8%B0%D8%A7%D8%B1%D8%AF-%D8%B3%D8%B9%D8%AF%DB%8C", "post_title_2": "عقلم نمی پسندد ، عشقم نمی گذارد ( سعدی *)", "post_content_2": " \n\nدیدار یار غایب دانی چه ذوق دارد\nابری که در بیابان بر تشنه‌ای ببارد\n\n\nای بوی آشنایی دانستم از کجایی\nپیغام وصل جانان پیوند روح دارد\n\n\nسودای عشق پختن عقلم نمی‌پسندد\nفرمان عقل بردن عشقم نمی‌گذارد\n\n\nباشد که خود به رحمت یاد آورند ما را\nور نه کدام قاصد پیغام ما گذارد\n\n\nهم عارفان عاشق دانند حال مسکین\nگر عارفی بنالد یا عاشقی بزارد\n\n\nزهرم چو نوشدارو از دست یار شیرین\nبر دل خوشست نوشم بی او نمی‌گوارد\n\n\nپایی که برنیارد روزی به سنگ عشقی\nگوییم جان ندارد یا دل نمی‌سپارد\n\n\nمشغول عشق جانان گر عاشقیست صادق\nدر روز تیرباران باید که سر نخارد\n\n\nبی‌حاصلست یارا اوقات زندگانی\nالا دمی که یاری با همدمی برآرد\n\n\nدانی چرا نشیند سعدی به کنج خلوت\nکز دست خوبرویان بیرون شدن نیارد\n", "post_url_3": "http://mhonari.blog.ir/1395/07/17/%D8%A8%D8%B1-%D8%A8%D8%A7%D8%B2%D9%88%D8%A7%D9%86-%D9%85%D8%B1%DA%AF", "post_title_3": "بر بازوان مرگ", "post_content_3": "ای کاش مرده به دنیا می آمدم\nتا بدون هیچ چشمداشتی\nتنها به احترام آمدنم\nبدرقه ام می کردند\n\nمحمد هنری\nتیر 95", "post_url_4": "http://mhonari.blog.ir/1395/06/10/%D9%82%DB%8C%D8%B5%D8%B1-%D8%A7%D9%85%DB%8C%D9%86-%D9%BE%D9%88%D8%B1-3", "post_title_4": "قیصر امین پور 3", "post_content_4": "خسته ام از آرزوها ، آرزوهای شعاری\n\nشوق پرواز مجازی ، بالهای استعاری\nلحظه های کاغذی را، روز و شب تکرار کردن\nخاطرات بایگانــــی، زندگـــــی هــــای اداری\nآفتاب زرد و غمگین ، پله هــــای رو بــه پایین\nسقفهای سرد و سنگین ، آسمانهای اجاری\nبا نگاهی سر شکسته، چشمهایـــی پینه بسته\nخسته از درهای بسته، خسته از چشم انتظاری\nصندلی های خمیده،میزهای صف کشیده\nخنده های لب پریده ، گریــه های اختیاری\nعصر جدول های خالی، پارک های این حوالی\nپرسه های بی خیالـــی، نیمکت های خماری\nرو نوشت روزها را، روی هــــم سنجــاق کردم:\nشنبه های بی پناهی ، جمعه های بی قراری\nعاقبت پـــــرونده ام را ، با غبــــار آرزوها\nخاک خواهد بست روزی ، بادخواهد برد باری\nروی میز خالی من، صفحه ی باز حوادث\nدر ستون تسلیتها ، نامی از ما یادگاری", "post_url_5": "http://mhonari.blog.ir/1395/04/22/%D8%A7%DB%8C%D9%86-%D9%87%D9%85%D9%87-%D9%86%D8%A7%D8%B2-%D8%A7%D8%B2-%DA%86%D9%87-%D8%B1%D9%88", "post_title_5": "این همه ناز از چه رو ؟؟", "post_content_5": "چشــــــــم رضا و مرحمت بر همه باز می‌کنی\nچون که به بخت ما رسد این همه ناز می‌کنی\n \nای کــــه نیازمــوده‌ای صورت حــــال بــــی‌دلان\nعشق حقیقتست اگـــــر حمل مجاز مــی‌کنی\n \nای کـــه نصیحتم کنـــی کـــــــز پی او دگر مرو\nدر نظر سبکتکین عیــــــب ایــــــاز مــــی‌کنـــی\n \nپیش نمـــــــــاز بگــــــذرد ســـرو روان و گویدم\nقبله اهــــــل دل منـــــــم سهو نمــاز می‌کنی\n \nدی بـــــه امیــــد گفتمش داعــــی دولت تـوام\nگفت دعـــا بــــه خـــود بکن گر به نیاز می‌کنی\n \nگفتم اگـــــر لبت گــزم مــــی‌خورم و شکر مزم\nگفت خــــــــوری اگــر پـــزم قصه دراز مــی‌کنی\n \nسعدی خویـــش خوانیـــم پس بـــه جفا برانیم\nسفره اگــــــر نمی‌نهی در بــه چه باز می‌کنی"}