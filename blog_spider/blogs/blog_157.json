{"type": "blog", "blog_name": "رادیکال", "blog_url": "http://radicall.blog.ir/", "post_url_1": "http://radicall.blog.ir/1396/11/01/%D9%85%DB%8C-%D8%B3%D9%88%D8%B2%D9%85-%D9%88-%D9%85%DB%8C-%D9%85%DB%8C%D8%B1%D9%85-%D9%88-%D8%AC%D8%A7%D9%86-%D9%85%DB%8C-%DA%AF%DB%8C%D8%B1%D9%85", "post_title_1": "می سوزم و می میرم و جان می گیرم", "post_content_1": "صاف نشستم وسط اتاق و زدم زیر گریه. بعد از دو سه هفته ای توی خواب بغض \nکردن و داد کشیدن گمانم پیشرفت خوبی بود توی بیداری به هق هق افتادن.بعد \nبساطم را جمع کردم و رفتم پی پروژه های عقب افتاده. اگر واقعا روحی وجود داشته \nباشد تصورم چیزی شبیه به کارتون شهر ارواح است .حس میکنم چیزهای شبیه چرخ \nدنده توی روحم گیر افتاده. فرو رفته توی موجودیتش. باید بیرون بکشم، با هر \nچه درد و زخم و خونریزی که دارد یا ندارد یا حالا هرچه که هست. یک جور \nعصبانیت فرو خورده ی عجیب و غریب دارم. یک جور کلافگی مدام لعنتی. به \nتلنگری خشم می جوشد و بیرون می ریزد اما آرام نمی گیرم که نمی گیرم که...نه\n که ندانم چه مرگم شده فقط فکر می کنم باید امکانش را داشته باشم برای یک \nمدت کوتاه با هیچ کس حرف نزنم، به هیچ کس توضیح پس ندهم، دلواپس هیچ چیز \nنباشم، برای هیچ کس کاری نکنم، فقط کمی زمان برای خودم داشته باشم که به \nهیچ چیز فکر نکنم بعد آزردگی ها را آرام از خودم بیرون بکشم و دور بریزم و \nدور شوم و برگردم."}