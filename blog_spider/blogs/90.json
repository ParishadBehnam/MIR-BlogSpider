{"type": "blog", "blog_name": "*", "blog_url": "http://rafiename.blog.ir/", "post_url_1": "http://rafiename.blog.ir/1396/11/06/%D8%AD%D8%A7%D9%84-%D9%88-%D8%B1%D9%88%D8%B2%D9%85-%D8%AC%D9%85%D8%B9%D9%87-%D9%87%D8%A7-%D8%A7%D8%B2-%D8%AE%D9%88%D8%AF-%D8%AC%D9%85%D8%B9%D9%87-%D8%BA%D9%85-%D8%A7%D9%86%DA%AF%DB%8C%D8%B2-%D8%AA%D8%B1%D9%87", "post_title_1": "حال و روزم جمعه ها از خودِ جمعه غم‌انگیز تره!", "post_content_1": "تو زندگیِ بیست و اندی ساله‌م، هیچ‌وقت یادم نمیاد که نترسیده باشم! همیشه برای من، چیزی، کسی، شئ ای بوده که ازش مثلِ سگ ترسیدم.‌ بچه که بودم، میرفتم تو آشپزخونه و فکر میکردم از زیرِ کابینت، یه موجودِ عظیم الجثه میاد و منو با خودش میبره تو دنیای خودش. اون وقت من میترسیدم که مامان یا بابا از نبودِ من دق کنن و بمیرن.\nبزرگتر که شدم از صحبت کردن تو جمع میترسیدم. نمیدونم از کدوم نیشگونِ مامان به بعد دیگه تصمیم گرفتم بدونِ اجازه‌ش تو مهمونی حرفی نزنم یا نمیدونم بابا تو کدوم مهمونی بود که بهم چشم غره رفت و بعدش من کلا شیوه‌ی لال شدن رو پیش گرفتم.\nواسم سخت بود هر جایی رفتن. واسم سخت بود هر دوستی داشتن. واسم سخت بود تو دنیایی که من زندگی میکنم، کسایی بیان که مثلِ من نباشن، مثلِ من فکر نکنن، مثلِ من نخندن، گریه نکنن. ترسای من کوچیک، ولی زیاد بودن! هیچ‌وقت، هیچ کس بهم نگفت با ترسات بجنگ، با ترسات مقابله کن، با ترسات روبرو شو. هیچ‌وقت مامان نگفت \"ببین! ببین زیر کابینت چیزی نیست\" ، هیچ‌وقت بابا نگفت \" اگه لکنتِ زبون داری، ولی حرف بزن، با حرف نزدن چیزی درست نمیشه\" ، هیچ‌وقت نخواستم خودم شروع کنم به نترسیدن. هیچ‌وقت تصمیم نگرفتم اجازه بدم دیگران تو زندگیم دخالت نکنن. همیشه و تا ابد این تفکر که \"رفیعه بچه‌ست\" تو ذهنشون تثبیت شده و من حتی برای مقابله با این تفکر هم نجنگیدم چون بازم میترسیدم. میترسیدم بیشتر متهم شم به بزرگ نشدن!! \nمن از خودم میترسم. از همه‌ی آدمایی که به من نزدیک هستن هم میترسم. میترسم حرفی بزنم که ناراحت شن، دلخور شن و بعد ترکم کنن. من از ترک شدن هم میترسم. برای همین هیچ‌وقت جلوی کسی نمی‌ایستم. از خودم دفاع نمیکنم و موجودی حقیر میشم که عرضه‌ی هیچ کاری رو نداره. من از جمعه‌ی هفته‌ی پیش هم میترسم. یقین دارم اگر آلزاییمر هم بگیرم، هیچ‌وقت یادم نمیره اون شب رو. با اینکه تموم شده، ولی من از گذشته هم میترسم. آینده که جایگاهِ خودشو داره...\n+ آقا محسنِ چاوشی", "post_url_2": "http://rafiename.blog.ir/1396/10/20/%D8%A8%D8%B1%D8%A7%D9%85-%D9%87%DB%8C%DA%86-%D8%AD%D8%B3%DB%8C-%D8%B4%D8%A8%DB%8C%D9%87-%D8%AA%D9%88-%D9%86%DB%8C%D8%B3%D8%AA", "post_title_2": "برام هیچ حسی شبیه \"تو\" نیست...", "post_content_2": "این مدتی که نبودم خیلی اتفاق‌ها افتاد که بهم نشون داد فاصله‌ی بینِ خوشحالی و جشن و شادمانی با غم و حزن و اندوه، اندازه‌ی یه تارِ موئه. همینقدر نازک، همینقدر باریک.\nحالا اینکه خونه مهمون داشتیم از پایتخت و قرار بود مامان‌بزرگ هم برای شام بیاد خونه و همه، متفق القول شاد و شنگول بودیم ولی بعدش با خبرِ فوتِ مامان‌بزرگ مواجه شدیم و قسمتش شام و مهمونیِ اون شب نبود، به کنار؛ من نمیفهمم چرا درست باید یک هفته بعد از این اتفاق، خاله‌م هم پَر بکشه؟! خاله‌ای که با توجه به وضعِ جسمانیِ نامناسبش، بهش نگفته بودن مادرش از دنیا رفته و در بندرعباس، شهری که زادگاهِ خودش نیست، بدون اینکه با مادرش وداع کنه، از دنیا بره؟!\nنمیدونم! ولی این روزا بیشتر و بیشتر دارم فکر میکنم. به فلسفه‌ی خلقِ آدما توسط خدا، به اینکه چرا باید باشیم که بریم اصلا؟! مگه خودش نگفته \" ما انسان را جز برای عبادت نیافریدیم\" پس چرا یه جا دیگه میگه \" ما به عبادتِ شما نیازی نداریم؟!\" اگه نیاز نداشتی چرا خلقمون کردی قوربونت بشم؟ قحطیِ موجود بود؟\nهرچی بیشتر فکر میکنم و سوال هام بیشتر میشن، بیشتر جوابی براشون پیدا نمیکنم و مسلما بیشتر اعصابم خورد میشه. اینکه فردا امتحاناتم هم شروع میشه، قوز بالا قوزه و میدونم که دوران سختی رو باید پشت سر بذارم. از طرفی، یکی دو هفته‌اس سرکار نرفتم و بهمن که بیاد، باس جبران کنم که خب اینم دشواره!\n\nبینِ همه‌ی این اتفاقاتِ ناخوشایند، وجودِ \"تو\"ئه که بهم امید میده، انگیزه میده، معنا می‌بخشه :)", "post_url_3": "http://rafiename.blog.ir/1396/09/22/%D8%AF%D8%B1%D8%AF%DB%8C-%D8%B3%D8%AA-%D8%BA%DB%8C%D8%B1-%D9%85%D8%B1%D8%AF%D9%86-%D8%A2%D9%86-%D8%B1%D8%A7-%D8%AF%D9%88%D8%A7-%D9%86%D8%A8%D8%A7%D8%B4%D8%AF", "post_title_3": "دردی‌ست غیر مُردن آن را دوا نباشد", "post_content_3": "\n● خاله! اگه دوستام بپرسن خونواده‌ت واسه تولدت چی گرفتن، میگم مامانم یه بافت گرفته، بابامم عروسک. خوبه به نظرتون؟!\n\n○ چرا دروغ بگی خب؟\n\n● پس چی بگم؟!\n\n○ بگو چند روز دیگه میخوان سورپرایزم کنن...\n\n● چرا دروغ بگم خب؟!\n\n#کودکان_بدسرپرست\n\n+ پس من چگونه گویم کاین درد را دوا کن!(حضرت مولانا)", "post_full_content_3": "\nدردی‌ست غیر مُردن آن را دوا نباشد\n\n۲۲ آذر ۹۶ / ۱۱:۰۰\n\n\n\n● خاله! اگه دوستام بپرسن خونواده‌ت واسه تولدت چی گرفتن، میگم مامانم یه بافت گرفته، بابامم عروسک. خوبه به نظرتون؟!\n\n○ چرا دروغ بگی خب؟\n\n● پس چی بگم؟!\n\n○ بگو چند روز دیگه میخوان سورپرایزم کنن...\n\n● چرا دروغ بگم خب؟!\n\n#کودکان_بدسرپرست\n\n+ پس من چگونه گویم کاین درد را دوا کن!(حضرت مولانا)\n\n\n\nرفیعه\n\n\n\n\n\n\n", "post_full_content_1": "\nحال و روزم جمعه ها از خودِ جمعه غم‌انگیز تره!\n\n۶ بهمن ۹۶ / ۲۱:۴۱\n\n\nتو زندگیِ بیست و اندی ساله‌م، هیچ‌وقت یادم نمیاد که نترسیده باشم! همیشه برای من، چیزی، کسی، شئ ای بوده که ازش مثلِ سگ ترسیدم.‌ بچه که بودم، میرفتم تو آشپزخونه و فکر میکردم از زیرِ کابینت، یه موجودِ عظیم الجثه میاد و منو با خودش میبره تو دنیای خودش. اون وقت من میترسیدم که مامان یا بابا از نبودِ من دق کنن و بمیرن.\nبزرگتر که شدم از صحبت کردن تو جمع میترسیدم. نمیدونم از کدوم نیشگونِ مامان به بعد دیگه تصمیم گرفتم بدونِ اجازه‌ش تو مهمونی حرفی نزنم یا نمیدونم بابا تو کدوم مهمونی بود که بهم چشم غره رفت و بعدش من کلا شیوه‌ی لال شدن رو پیش گرفتم.\nواسم سخت بود هر جایی رفتن. واسم سخت بود هر دوستی داشتن. واسم سخت بود تو دنیایی که من زندگی میکنم، کسایی بیان که مثلِ من نباشن، مثلِ من فکر نکنن، مثلِ من نخندن، گریه نکنن. ترسای من کوچیک، ولی زیاد بودن! هیچ‌وقت، هیچ کس بهم نگفت با ترسات بجنگ، با ترسات مقابله کن، با ترسات روبرو شو. هیچ‌وقت مامان نگفت \"ببین! ببین زیر کابینت چیزی نیست\" ، هیچ‌وقت بابا نگفت \" اگه لکنتِ زبون داری، ولی حرف بزن، با حرف نزدن چیزی درست نمیشه\" ، هیچ‌وقت نخواستم خودم شروع کنم به نترسیدن. هیچ‌وقت تصمیم نگرفتم اجازه بدم دیگران تو زندگیم دخالت نکنن. همیشه و تا ابد این تفکر که \"رفیعه بچه‌ست\" تو ذهنشون تثبیت شده و من حتی برای مقابله با این تفکر هم نجنگیدم چون بازم میترسیدم. میترسیدم بیشتر متهم شم به بزرگ نشدن!! \nمن از خودم میترسم. از همه‌ی آدمایی که به من نزدیک هستن هم میترسم. میترسم حرفی بزنم که ناراحت شن، دلخور شن و بعد ترکم کنن. من از ترک شدن هم میترسم. برای همین هیچ‌وقت جلوی کسی نمی‌ایستم. از خودم دفاع نمیکنم و موجودی حقیر میشم که عرضه‌ی هیچ کاری رو نداره. من از جمعه‌ی هفته‌ی پیش هم میترسم. یقین دارم اگر آلزاییمر هم بگیرم، هیچ‌وقت یادم نمیره اون شب رو. با اینکه تموم شده، ولی من از گذشته هم میترسم. آینده که جایگاهِ خودشو داره...\n+ آقا محسنِ چاوشی\n\n\n\nرفیعه\n\n\n\n\n\n\n"}