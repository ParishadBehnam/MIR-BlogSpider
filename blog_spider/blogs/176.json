{"type": "blog", "blog_name": "آسمان مدیون زهراست", "blog_url": "http://asemaneyazduni.blog.ir/", "post_url_1": "http://asemaneyazduni.blog.ir/1396/10/21/%D8%A8%D8%B1%D8%A7%DB%8C-%D8%AF%D9%84%D8%AA-%D8%AF%D8%B1-%D8%A8%D8%B3%D8%A7%D8%B2", "post_title_1": "برای دلت در بساز", "post_content_1": "« بسم الله الرحمن الرحیم »\n \nآیت الله مجتهدی تهرانی  در یکی از جلسات خود نقل کردند: \n«نجاری به محضر آیت الله اراکی رفت و از ایشان خواست موعظه ای کنند. آیت الله اراکی پرسیدند شغل تو چیست؟ مرد گفت نجارم. در و پنجره می‌سازم. آیت الله اراکی گفتند این همه در و پنجره ساختی برای دلت هم در ساخته ای؟ اگر برای دلت در نساختی یک در برای دلت بساز که غیر خدا به دلت راه پیدا نکند.»\n \nشما جوان‌ها قدر بدانید. الآن می‌توانید برای دلتان در بسازید. در آهنی بسازید. کسی نتواند آن را باز کند. تا ۴۰ سال امید هست. اگر ۴۰ سال بگذرد وقتی نصیحت کنی مثل این است که به دیوار بگویی. اگر ۴۰ سال گذشت کار خیلی سخت می‌شود.\nآن‌هایی که ۴۰ سال به بالا دارند و هدایت نشده‌اند زمین دلشان خراب است و دیگر قابل اصلاح نیست. \nدر روایات داریم اگر تا ۴۰ سالگی ارتباط با خدا اصلاح نشود؛ شیطان پیشانی او را می‌بوسد و می‌گوید قربان تو که دیگر قابل هدایت نیستی.\n \nجوانان عزیز من باید هر روز توبه کنید. توبه را عقب نیندازید. از آن‌هایی نباشید که به امید آرزوی دراز توبه را امروز و فردا می‌کنند. قدر جوانی را بدانید و تا جوانید نگذارید دلتان خراب شود.\nمنبع: (++)\nاز مجموعه بیانات آیت الله احمد مجتهدی تهرانی", "post_url_2": "http://asemaneyazduni.blog.ir/1396/06/18/%D9%85%D9%86-%DB%8C%D9%85%D8%AA-%DB%8C%D8%B1%D9%86%DB%8C", "post_title_2": "من یمت یرنی....", "post_content_2": "بسم الله الرحمن الرحیم\nهان مردمان! در قرآن اندیشه کنید و ژرفی آیات آن را دریابید و بر محکماتش نظر کنید و از متشابهاتش پیروی ننمایید. پس به خدا سوگند که باطن ها و تفسیر آن را آشکار نمی کند مگر همین که دست و بازوی او را گرفته و بالا آورده ام و اعلام می دارم که: هر آن که من سرپرست اویم، این علی سرپرست اوست. و او علی بن ابی طالب است؛ برادر و وصی من که سرپرستی و ولایت او حکمی است از سوی خدا که بر من فرستاده شده است.\nهان مردمان! همانا علی و پاکان از فرزندانم از نسل او، یادگار گران سنگ کوچک ترند و قرآن یادگار گران سنگ بزرگ تر. هر یک از این دو از دیگر همراه خود خبر می دهد و با آن سازگار است. آن دو هرگز از هم جدا نخواهند شد تا در حوض کوثر بر من وارد شوند.\nهان! بدانید که آنان امانتداران خداوند در میان آفریدگان و حاکمان او در زمین اویند.\nهشدار که من وظیفه ی خود را ادا کردم. هشدار که من آن چه بر عهده ام بود ابلاغ کردم و به گوشتان رساندم و روشن نمودم. بدانید که این سخن خدا بود و من از سوی او سخن گفتم. هشدار که هرگز به جز این برادرم کسی نباید امیرالمؤمنین خوانده شود. هشدار که پس از من امارت مؤمنان بری کسی جز او روا نباشد.\n سپس فرمود: مردمان! کیست سزاوارتر از شما به شما؟ گفتند خداوند و پیامبر او! سپس فرمود آگاه باشید! آن که من سرپرست اویم، پس این علی سرپرست اوست! خداوندا دوست بدار آن را که سرپرستی او را بپذیرد و دشمن بدار هر آن که او را دشمن دارد و یاری کن یار او را؛ و تنها گذار آن را که او را تنها بگذارد.\n\nقسم به وعده ی شیرین « من یمت یرنی »\nکه ایستاده بمیرم به احترام علی (علیه السلام)\n\nعید غدیر مبارک\nغدیر یعنی کسانی که عقب مانده اند برسند و کسانی که جلو رفته اند برگردند.غدیر یعنی باولایت حرکت کردن.\nعیدی مدیون زهراسلام الله علیها: (اینجا)", "post_url_3": "http://asemaneyazduni.blog.ir/1396/06/11/%D8%BA%D8%B1%DB%8C%D8%A812", "post_title_3": "غریب12", "post_content_3": "بسم الله الرحمن الرحیم\n وقتی امام حج را رها کردند و به سمت کوفه حرکت کردند، اگر اکثر حجاج حداقل تا نیمه راه آقا را همراهی می کردند چه میشد.....\n.\n.\n.\n.\nما نیز همگی همدل نشدیم تا خدا آخرین ذخیره الهی را نشانمان دهد\n.\n.\n.\nاز ته دل می گویم فتنه ها زیاد است ما هم کم کاری می کنیم.ما هم فریاد نزدیم، خدایا خسته ایم دیگر\n.\n.\n.\nوای بر ما", "post_url_4": "http://asemaneyazduni.blog.ir/1396/05/22/%D9%85%D8%A7-%D8%B1%D8%A7%DB%8C%D8%AA-%D8%A7%D9%84%D8%A7-%D8%AC%D9%85%DB%8C%D9%84%D8%A7", "post_title_4": "ما رایت الا جمیلا...", "post_content_4": "بسم الله الرحمن الرحیم \n\nنگاهش کن تجسم آیات قرآن را\nآرامش عجیبی در نگاهش موج میزند\nانگار نه انگار قرار است سر از تنش جداکنند...\nبه یاد شهید محسن حججی  اگر حال روضه دارید بشنوید:\nاگر باران آمد برای فرج دعا کنید ...\n \n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n ", "post_url_5": "http://asemaneyazduni.blog.ir/1396/05/22/%D9%81%D8%B7%D8%B1-%D9%87%D8%AC%D8%B1%DB%8C%D8%A7%D8%B1-2", "post_title_5": "فطر هجریار...2", "post_content_5": "بسم الله الرحمن الرحیم\nخداوندا!\nحضرت یعقوب علیه السلام به سوی درگاهت شکایت آورد \"انما اشکو بثی و حزنی الی الله و اعلم من الله مالا تعلمون\" رایحه یوسف را بر مشامش رسانی\" انی لاجد ریح یوسف\" و چشمانش را به نور فرزندش منور کردی \" ءاوی الیه ابویه\"....\nای رب عالمین! ای شنونده همه شکایت ها!\nما شاکی هستیم شکایت داریم...\nاز نبود پیامبر مهربانمان صلی الله علیه و اله وسلم\nاز غیبت امام و ولی زمانمان ارواحنافداه\nاز شدت فتنه های روزگار برما\nاز زیادی دشمنانمان\nاز تعداد کم خودمان....شکایت داریم شکایت....\nخدایا دلم گرفته است ...دلم گرفته است از روزگار\nدلم از خودم گرفته از مردمان روزگار گرفته همدل نشده ایم استغفار نکردیم نگفتیم \"استغفرلنا ذنوبنا انا کنا خاطئین\" تا شکایتمان را همچون یعقوب نبی بپذیری...\n\nپ.ن:\nامام زمان(علیه السلام) می فرمایند:\nاگر شیعیان ما ـ که خداوند توفیق طاعتشان دهد ـ در راه ایفاى پیمانى که بر دوش دارند، همدل مى شدند، میمنت ملاقات ما از ایشان به تأخیر نمى افتاد، و سعادت دیدار ما زودتر نصیب آنان مى گشت، دیدارى بر مبناى شناختى راستین و صداقتى از آنان نسبت به ما؛ علّت مخفى شدن ما از آنان چیزى نیست جز آن چه از کردار آنان به ما مى رسد و ما توقع انجام این کارها را از آنان نداریم.\nاحتجاج، ج2، ص315 ؛ بحارالأنوار، ج53، ص177، ح8 . ", "post_full_content_1": "\n\n۲۱دی\n\nبرای دلت در بساز\n\n\n« بسم الله الرحمن الرحیم »\n \nآیت الله مجتهدی تهرانی  در یکی از جلسات خود نقل کردند: \n«نجاری به محضر آیت الله اراکی رفت و از ایشان خواست موعظه ای کنند. آیت الله اراکی پرسیدند شغل تو چیست؟ مرد گفت نجارم. در و پنجره می‌سازم. آیت الله اراکی گفتند این همه در و پنجره ساختی برای دلت هم در ساخته ای؟ اگر برای دلت در نساختی یک در برای دلت بساز که غیر خدا به دلت راه پیدا نکند.»\n \nشما جوان‌ها قدر بدانید. الآن می‌توانید برای دلتان در بسازید. در آهنی بسازید. کسی نتواند آن را باز کند. تا ۴۰ سال امید هست. اگر ۴۰ سال بگذرد وقتی نصیحت کنی مثل این است که به دیوار بگویی. اگر ۴۰ سال گذشت کار خیلی سخت می‌شود.\nآن‌هایی که ۴۰ سال به بالا دارند و هدایت نشده‌اند زمین دلشان خراب است و دیگر قابل اصلاح نیست. \nدر روایات داریم اگر تا ۴۰ سالگی ارتباط با خدا اصلاح نشود؛ شیطان پیشانی او را می‌بوسد و می‌گوید قربان تو که دیگر قابل هدایت نیستی.\n \nجوانان عزیز من باید هر روز توبه کنید. توبه را عقب نیندازید. از آن‌هایی نباشید که به امید آرزوی دراز توبه را امروز و فردا می‌کنند. قدر جوانی را بدانید و تا جوانید نگذارید دلتان خراب شود.\nمنبع: (++)\nاز مجموعه بیانات آیت الله احمد مجتهدی تهرانی\n\n\n\n\n۹۶/۱۰/۲۱\n\n\n\n\n\n۱\n\n\n\n\n\n۰\n\n\n\n\n\n\nمدیون زهرا سلام الله علیها\n\n\n\n\n\n\n", "post_full_content_4": "\n\n۲۲مرداد\n\nما رایت الا جمیلا...\n\n\nبسم الله الرحمن الرحیم \n\nنگاهش کن تجسم آیات قرآن را\nآرامش عجیبی در نگاهش موج میزند\nانگار نه انگار قرار است سر از تنش جداکنند...\nبه یاد شهید محسن حججی  اگر حال روضه دارید بشنوید:\nاگر باران آمد برای فرج دعا کنید ...\n \n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n \n\n\n\n\n۹۶/۰۵/۲۲\n\n\n\n\n\n۲\n\n\n\n\n\n۰\n\n\n\n\n\n\nمدیون زهرا سلام الله علیها\n\n\n\n\n\n\n\n\n\n\n\n\nآخرین مطالب\nبرای دلت در بساز\nمن یمت یرنی....\nغریب12\nما رایت الا جمیلا...\nفطر هجریار...2\nففروا الی الله....\nفطر هجر یار...\nمن به قربون تو و تموم بچه هات علی...\nآقا تو را گم کرده ایم\nحضرت پدر دلم بی قرار حرمتان شده\n\n\n\n\n\n\n\nساخت وبلاگ در بلاگ بیان، رسانه متخصصان و اهل قلم\n\n\n\n\n\n\n\n\n\n\n\n\n", "post_full_content_3": "\n\n۱۱شهریور\n\nغریب12\n\n\nبسم الله الرحمن الرحیم\n وقتی امام حج را رها کردند و به سمت کوفه حرکت کردند، اگر اکثر حجاج حداقل تا نیمه راه آقا را همراهی می کردند چه میشد.....\n.\n.\n.\n.\nما نیز همگی همدل نشدیم تا خدا آخرین ذخیره الهی را نشانمان دهد\n.\n.\n.\nاز ته دل می گویم فتنه ها زیاد است ما هم کم کاری می کنیم.ما هم فریاد نزدیم، خدایا خسته ایم دیگر\n.\n.\n.\nوای بر ما\n\n\n\n\n۹۶/۰۶/۱۱\n\n\n\n\n\n۱\n\n\n\n\n\n۰\n\n\n\n\n\n\nمدیون زهرا سلام الله علیها\n\nامام حسین\nانتظار\nسرباز امام زمان\n\n\n\n\n\n\n\n", "post_full_content_2": "\n\n۱۸شهریور\n\nمن یمت یرنی....\n\n\nبسم الله الرحمن الرحیم\nهان مردمان! در قرآن اندیشه کنید و ژرفی آیات آن را دریابید و بر محکماتش نظر کنید و از متشابهاتش پیروی ننمایید. پس به خدا سوگند که باطن ها و تفسیر آن را آشکار نمی کند مگر همین که دست و بازوی او را گرفته و بالا آورده ام و اعلام می دارم که: هر آن که من سرپرست اویم، این علی سرپرست اوست. و او علی بن ابی طالب است؛ برادر و وصی من که سرپرستی و ولایت او حکمی است از سوی خدا که بر من فرستاده شده است.\nهان مردمان! همانا علی و پاکان از فرزندانم از نسل او، یادگار گران سنگ کوچک ترند و قرآن یادگار گران سنگ بزرگ تر. هر یک از این دو از دیگر همراه خود خبر می دهد و با آن سازگار است. آن دو هرگز از هم جدا نخواهند شد تا در حوض کوثر بر من وارد شوند.\nهان! بدانید که آنان امانتداران خداوند در میان آفریدگان و حاکمان او در زمین اویند.\nهشدار که من وظیفه ی خود را ادا کردم. هشدار که من آن چه بر عهده ام بود ابلاغ کردم و به گوشتان رساندم و روشن نمودم. بدانید که این سخن خدا بود و من از سوی او سخن گفتم. هشدار که هرگز به جز این برادرم کسی نباید امیرالمؤمنین خوانده شود. هشدار که پس از من امارت مؤمنان بری کسی جز او روا نباشد.\n سپس فرمود: مردمان! کیست سزاوارتر از شما به شما؟ گفتند خداوند و پیامبر او! سپس فرمود آگاه باشید! آن که من سرپرست اویم، پس این علی سرپرست اوست! خداوندا دوست بدار آن را که سرپرستی او را بپذیرد و دشمن بدار هر آن که او را دشمن دارد و یاری کن یار او را؛ و تنها گذار آن را که او را تنها بگذارد.\n\nقسم به وعده ی شیرین « من یمت یرنی »\nکه ایستاده بمیرم به احترام علی (علیه السلام)\n\nعید غدیر مبارک\nغدیر یعنی کسانی که عقب مانده اند برسند و کسانی که جلو رفته اند برگردند.غدیر یعنی باولایت حرکت کردن.\nعیدی مدیون زهراسلام الله علیها: (اینجا)\n\n\n\n\n۹۶/۰۶/۱۸\n\n\n\n\n\n۰\n\n\n\n\n\n۰\n\n\n\n\n\n\nمدیون زهرا سلام الله علیها\n\nالعیدمبروووک\nمدیون زهرا\nیا امیر المومنین علیه السلام\n\n\n\n\n\n\n\n", "post_full_content_5": "\n\n۲۲مرداد\n\nفطر هجریار...2\n\n\nبسم الله الرحمن الرحیم\nخداوندا!\nحضرت یعقوب علیه السلام به سوی درگاهت شکایت آورد \"انما اشکو بثی و حزنی الی الله و اعلم من الله مالا تعلمون\" رایحه یوسف را بر مشامش رسانی\" انی لاجد ریح یوسف\" و چشمانش را به نور فرزندش منور کردی \" ءاوی الیه ابویه\"....\nای رب عالمین! ای شنونده همه شکایت ها!\nما شاکی هستیم شکایت داریم...\nاز نبود پیامبر مهربانمان صلی الله علیه و اله وسلم\nاز غیبت امام و ولی زمانمان ارواحنافداه\nاز شدت فتنه های روزگار برما\nاز زیادی دشمنانمان\nاز تعداد کم خودمان....شکایت داریم شکایت....\nخدایا دلم گرفته است ...دلم گرفته است از روزگار\nدلم از خودم گرفته از مردمان روزگار گرفته همدل نشده ایم استغفار نکردیم نگفتیم \"استغفرلنا ذنوبنا انا کنا خاطئین\" تا شکایتمان را همچون یعقوب نبی بپذیری...\n\nپ.ن:\nامام زمان(علیه السلام) می فرمایند:\nاگر شیعیان ما ـ که خداوند توفیق طاعتشان دهد ـ در راه ایفاى پیمانى که بر دوش دارند، همدل مى شدند، میمنت ملاقات ما از ایشان به تأخیر نمى افتاد، و سعادت دیدار ما زودتر نصیب آنان مى گشت، دیدارى بر مبناى شناختى راستین و صداقتى از آنان نسبت به ما؛ علّت مخفى شدن ما از آنان چیزى نیست جز آن چه از کردار آنان به ما مى رسد و ما توقع انجام این کارها را از آنان نداریم.\nاحتجاج، ج2، ص315 ؛ بحارالأنوار، ج53، ص177، ح8 . \n\n\n\n\n۹۶/۰۵/۲۲\n\n\n\n\n\n۱\n\n\n\n\n\n۰\n\n\n\n\n\n\nمدیون زهرا سلام الله علیها\n\nآقا\nانتظار\nدعا\nسرباز امام زمان\nپیامبر رحمت\n\n\n\n\n\n\n\n"}