{"type": "blog", "blog_name": "فایز دشتی", "blog_url": "http://fayez.blog.ir/", "post_url_1": "http://fayez.blog.ir/post/%D8%AF%DA%AF%D8%B1-%D8%B4%D8%A8-%D8%B4%D8%AF-%DA%A9%D9%87-%D9%85%D8%B4%D8%AA%D8%A7%D9%82-%D8%AD%D8%B6%D9%88%D8%B1%D9%85-%DA%A9%D9%86%D9%85-%DB%8C%D8%A7%D8%AF-%D8%A7%D8%B2-%D8%B1%D9%81%DB%8C%D9%82-%DA%AF%D8%B4%D8%AA%D9%87-%D8%AF%D9%88%D8%B1%D9%85", "post_title_1": "دگر شب شد که مشتاق حضورم - کنم یاد از رفیق گشته دورم", "post_content_1": "به قرآنی که آیه ش بی شماره\nبه آن شاهی که تیغش ذوالفقاره\nسر از بالین عشقت بر ندارم\nکه تا دین محمد برقراره\n***\nمکش شانه باین زلفین پر چین\nمران امواج هندو را بماچین\nهمی ترسم سپاه کفر فایز\nدر آرد در تصرف کشور دین\n***\nدگر شب شد که مشتاق حضورم\nکنم یاد از رفیق گشته دورم\nنسوزد هیچ عاشق مثل فایز\nخمیر آسا گرفتار تنورم\n***\n\nمکن زلف سیه را دام مردان\nبترس از آه بی هنگام مردان\nتو روزی حال فایز را نگه کن\nکه شد روزش سیه چون شام مردان\n\n", "post_url_2": "http://fayez.blog.ir/post/%D9%87%D8%B2%D8%A7%D8%B1%20%D8%A7%D9%81%D8%B3%D9%88%D8%B3%20%D8%A7%DB%8C%20%D9%85%D9%87%20%D8%A8%DB%8C%20%D9%88%D9%81%D8%A7%DB%8C%DB%8C", "post_title_2": "هزار افسوس ای مه بی وفایی", "post_content_2": "عصا در دست و کشکولم حمایل\nبگردم کو به کو مانند سائل\nبگردم تا بجویم یار فایز\nغریبان کی برند باری به منزل؟\n***\nگهی در خواب بینم قد و بالاش\nگهی یاد آورم زلف چلیپاش\nاگر بخشند بفایز حور و کوثر\nبه غیر از یار خود نبود تمناش\n***\n\nبطلعت مظهر سرو رسایی\nبقامت دلفریب و جان فزایی\nتو با این قامت و حسن خداداد\nهزار افسوس ای مه بی وفایی\n\n", "post_url_3": "http://fayez.blog.ir/post/%D8%AF%D9%84%D9%85-%D8%AA%D9%86%DA%AF-%D9%88-%D8%B2%D9%85%DB%8C%D9%86-%D8%AA%D9%86%DA%AF-%D8%A2%D8%B3%D9%85%D8%A7%D9%86-%D8%AA%D9%86%DA%AF", "post_title_3": "دلم تنگ و زمین تنگ آسمان تنگ", "post_content_3": "دو چشمانم به چشمان ول افتاد\nچو مهتابی که بر روی دل افتاد\nبیائید چاره سازان چاره سازید\nگره در کار فایز مشکل افتاد***\n\nدلم تنگ و زمین تنگ آسمان تنگ\nغم دوری به جانم می کند جنگ\nسر راهت نشیند فایز زار\nکه تا هرکس رسد بر او زند سنگ\n***\n\nرخ و چشم و جمال دلربایت\nمرا انداخت در دام بلایت\nاگر زین ورطه فایز دربرد جانکنم جان و تن و دل را فدایت\n\n\n", "post_url_4": "http://fayez.blog.ir/post/fayez-19", "post_title_4": "ز هجران ماتمی بدتر نباشد", "post_content_4": "جدایی قسمت کافر نباشد\nز هجران ماتمی بدتر نباشد\nبت فایز اگر دوری تو از من\nمرا این زجر تا محشر نباشد\n\n***\nپس از قرنی بنا بر میل و دلخواه\nبعزم کوی تو پیمودم این راه\nدمی وصلم نمیگردد میسر\nنمی سازد به من این بخت گمراه\n***\nدو چشمانت پیاله پر ز می بی\nخم ابروت خراج ملک ری بی\nدوتا لیموی تر بر سینه داری\nنصیب فایز بیچاره کی بی؟\n\n", "post_url_5": "http://fayez.blog.ir/post/fayez-18", "post_title_5": "خبر داری به من هجران چها کرد ...", "post_content_5": "دلا آخر فغانت بیشتر شد\nغمت از صد هزاران بیشتر شد\nنکردی گوش بر فایز که آخر\nسر و کارت بنوک نیشتر شد\n\n***\nمکش، سراج مخمل فرش زینش\nمکن بار دگر مخمل نشینش\nهمین ترسم که مخمل خار گردد\nنشیند خار مخمل بر سرینش\n***\n\nخبر داری به من هجران چها کرد\nدلم را ریش و جانم مبتلا کرد\nز مردم عشق تو پوشیده فایز\nولی شوق تو رازش برملا کرد", "post_full_content_4": "\n\nز هجران ماتمی بدتر نباشد\n\n\n\nسه شنبه ۳ مرداد ۹۶\n\n\n\nجدایی قسمت کافر نباشد\nز هجران ماتمی بدتر نباشد\nبت فایز اگر دوری تو از من\nمرا این زجر تا محشر نباشد\n\n***\nپس از قرنی بنا بر میل و دلخواه\nبعزم کوی تو پیمودم این راه\nدمی وصلم نمیگردد میسر\nنمی سازد به من این بخت گمراه\n***\nدو چشمانت پیاله پر ز می بی\nخم ابروت خراج ملک ری بی\nدوتا لیموی تر بر سینه داری\nنصیب فایز بیچاره کی بی؟\n\n\n\n\n\nفایز دشتی\n\n\n\n۵ نظر\n\n\n\n\n۲ موافق\n\n\n۰ مخالف\n\n\n\n\n\n\n\nابروت\n\n\nبیچاره\n\n\nزجر\n\n\nفایز دشتی\n\n\nقرن\n\n\nلیموی تر\n\n\nهجران\n\n\nوصلم\n\n\nکافر\n\n\n\n\n\n\n\n", "post_full_content_2": "\n\nهزار افسوس ای مه بی وفایی\n\n\n\nچهارشنبه ۲۹ شهریور ۹۶\n\n\n\nعصا در دست و کشکولم حمایل\nبگردم کو به کو مانند سائل\nبگردم تا بجویم یار فایز\nغریبان کی برند باری به منزل؟\n***\nگهی در خواب بینم قد و بالاش\nگهی یاد آورم زلف چلیپاش\nاگر بخشند بفایز حور و کوثر\nبه غیر از یار خود نبود تمناش\n***\n\nبطلعت مظهر سرو رسایی\nبقامت دلفریب و جان فزایی\nتو با این قامت و حسن خداداد\nهزار افسوس ای مه بی وفایی\n\n\n\n\n\nفایز دشتی\n\n\n\n۴ نظر\n\n\n\n\n۳ موافق\n\n\n۰ مخالف\n\n\n\n\n\n\n\nحمایل\n\n\nحور و کوثر\n\n\nدلفریب\n\n\nزلف چلیپاش\n\n\nغریبان\n\n\nمهرویان\n\n\nکشکول\n\n\nیار فایز\n\n\n\n\n\n\n\n", "post_full_content_3": "\n\nدلم تنگ و زمین تنگ آسمان تنگ\n\n\n\nچهارشنبه ۱ شهریور ۹۶\n\n\n\nدو چشمانم به چشمان ول افتاد\nچو مهتابی که بر روی دل افتاد\nبیائید چاره سازان چاره سازید\nگره در کار فایز مشکل افتاد***\n\nدلم تنگ و زمین تنگ آسمان تنگ\nغم دوری به جانم می کند جنگ\nسر راهت نشیند فایز زار\nکه تا هرکس رسد بر او زند سنگ\n***\n\nرخ و چشم و جمال دلربایت\nمرا انداخت در دام بلایت\nاگر زین ورطه فایز دربرد جانکنم جان و تن و دل را فدایت\n\n\n\n\n\n\nفایز دشتی\n\n\n\n۳ نظر\n\n\n\n\n۴ موافق\n\n\n۰ مخالف\n\n\n\n\n\n\n\nآسمان\n\n\nدام بلا\n\n\nدل\n\n\nدلم تنگ\n\n\nسنگ\n\n\nغم دوری\n\n\nفایز\n\n\nفایز دشتی\n\n\nمهتاب\n\n\nچشم\n\n\n\n\n\n\n\n", "post_full_content_1": "\n\nدگر شب شد که مشتاق حضورم - کنم یاد از رفیق گشته دورم\n\n\n\nچهارشنبه ۱ آذر ۹۶\n\n\n\nبه قرآنی که آیه ش بی شماره\nبه آن شاهی که تیغش ذوالفقاره\nسر از بالین عشقت بر ندارم\nکه تا دین محمد برقراره\n***\nمکش شانه باین زلفین پر چین\nمران امواج هندو را بماچین\nهمی ترسم سپاه کفر فایز\nدر آرد در تصرف کشور دین\n***\nدگر شب شد که مشتاق حضورم\nکنم یاد از رفیق گشته دورم\nنسوزد هیچ عاشق مثل فایز\nخمیر آسا گرفتار تنورم\n***\n\nمکن زلف سیه را دام مردان\nبترس از آه بی هنگام مردان\nتو روزی حال فایز را نگه کن\nکه شد روزش سیه چون شام مردان\n\n\n\n\n\nفایز دشتی\n\n\n\n۲ نظر\n\n\n\n\n۱ موافق\n\n\n۰ مخالف\n\n\n\n\n\n\n\nامواج هندو\n\n\nبالین عشقت\n\n\nحال فایز\n\n\nخمیر آسا\n\n\nذوالفقار\n\n\nزلفین\n\n\nشاه\n\n\nفایز دشتی\n\n\nیاد از رفیق\n\n\n\n\n\n\n\n", "post_full_content_5": "\n\nخبر داری به من هجران چها کرد ...\n\n\n\nسه شنبه ۳ مرداد ۹۶\n\n\n\nدلا آخر فغانت بیشتر شد\nغمت از صد هزاران بیشتر شد\nنکردی گوش بر فایز که آخر\nسر و کارت بنوک نیشتر شد\n\n***\nمکش، سراج مخمل فرش زینش\nمکن بار دگر مخمل نشینش\nهمین ترسم که مخمل خار گردد\nنشیند خار مخمل بر سرینش\n***\n\nخبر داری به من هجران چها کرد\nدلم را ریش و جانم مبتلا کرد\nز مردم عشق تو پوشیده فایز\nولی شوق تو رازش برملا کرد\n\n\n\nفایز دشتی\n\n\n\n۴ نظر\n\n\n\n\n۹ موافق\n\n\n۰ مخالف\n\n\n\n\n\n\n\nخار\n\n\nسراج\n\n\nفایز دشتی\n\n\nفغان\n\n\nمخمل\n\n\nنیشتر\n\n\nهجران\n\n\n\n\n\n\n\n"}