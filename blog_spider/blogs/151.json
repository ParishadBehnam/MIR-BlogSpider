{"type": "blog", "blog_name": "طلبگی و هزار و یک ...", "blog_url": "http://abdezahra.blog.ir/", "post_url_1": "http://abdezahra.blog.ir/post/202", "post_title_1": "ادامه ی فعالیت مجازی در اینستا", "post_content_1": "بسم الله الرحمن الرحیم \nمیدونم که نوشتن اینجا هم بهتره و هم برکتش بیشتره\nتصمیم به همین کار و ادامه ی فعالیت وبلاگی را هم داشتم و دارم ان شاءالله\nاما فعلا به دلایلی در اینستاگرام فعالیم . بر روی لینک کلیک کنید\nاینستاگرام ؛ \nتلگرام ؛ ", "post_url_2": "http://abdezahra.blog.ir/post/201", "post_title_2": "اینجا بنویسم ؟!", "post_content_2": "بسم الله الرحمن الرحیم\n\nبا فراگیری شدیدی که شبکه های ارتباطی موبایلی از پارسال خصوصا در چند ماه گذشته داشتند خواسته و نا خواسته ما هم وارد فعالیت در بعضی از این شبکه ها شدیم ...\nاما حسی که همیشه در این مدت داشتم این بوده که وبلاگ و این فضای اینجا اصالت خاص و برد تاثیر بیشتری داره . با وجود اینکه من چندین ماه هست خبری از اینجا نمی گیرم اما هروقت که  آمار بازدید رو چک میکردم ، تعجب میکردم این افراد اینجا چی میخوان ؟!\nحالا  واقعا نمیدونم این بازدید ها برای مطالعه ی مطالب وبلاگ بوده و افراد واقعا استفاده میکردن و حتی آیا عده ای به امید مطلب جدیدی رجوع میکردند یا نه ... صرفا باز و بستن بی دقت و بی توقع بوده /\n\n\n\n\n\nلذا :  لطفا دوستان عزیزی که تابحال توفیق خدمت گزاری و همراهی با آنها را داشتیم / اعم از خواننده ی خاموش و غیر خاموش لطف کنند نظر بگذارند که :\n\nاولا :  اصلا این وبلاگ تابحال برایشان مفید بوده ؟\nثانیا : منتظر مطالب جدید در این صفحه هستید ؟\n\nتصمیم گیری به نوع فعالیت ما در فضای مجازی ، خصوصا اینکه اینجا باشد یا جایی دیگر ، مستقیما با نظرات شما مربوط است /\nمنتظر پیام های شما سروران عزیز هستم/\nشیخ عبدالزهرا وثوقی / یا علی", "post_url_3": "http://abdezahra.blog.ir/post/200", "post_title_3": "چرا توصیه به دوری از مجسمه شدیم ؟!", "post_content_3": "بسم الله الرحمن الرحیم \n\nبرای خواندن این مطلب ، حتما نگاهی گذرا به مطلب گذشته و نظرات ذیلش بیاندازید /\n\n\nقبل از بررسی روایات و ارائه نظر صحیح درباره مجسمه و مجسمه سازی خوب است نکته ای تذکر داده شود .\nوآن اینکه : ما در این نوع استدلال ها و بررسی های علمی و گفتگو ها که به دنبال دلیلی برای متعلق احکام هستیم نهایتا به یک سری مویّداتی میرسیم که ضمیمه به ادله ی شرعی میکنیم... وگرنه دلیل قطعی ما برای باید ها و نباید هایمان قرآن است و فرمایشات اهل بیت علیهم السلام/\nوقتی به دلیل محکم عقلی و فطری پذیرفتیم خدایی هست و اسلام برترین و کامل ترین دین است و تنها راه رسیدن به کمال مطلوب است . وقتی یقین پیدا کردیم تمامی فرمایشات اهل بیت علیهم السلام در راستای رشد و تعالی بشر است این دستورات را با کمال میل ؛ سمعاً و طاعتاً قبول میکنیم .\nبه این نوع قبول احکام و عمل به آن  میگویند ( تعبدی قبول کردن ) .\nدلیل اصلی ماهم در مرحله ی اول برای ریز به ریز بایدها و نباید ها همین است . خدا خلق کرده ، او میداند و اوعلم محض است و غنی محض ، ما ناقصیم و غیر کامل و نا آگاه ... پس وقتی ما به حقانیت و اکمالش یقین کردیم به تمام جزئیات گفته هایش هم ایمان خواهیم داشت /\n\nپس تمام  چرا هایی که برایمان پیش آمد ؛ با داشتن این پیش زمینه بالا بدنبال جوابش باشیم وگرنه سر از گمراهی در می آوریم /\n\nاز اونجایی که فطرت انسان طلب میکند چرایی وظیفه اش را بداند ، به اقتضاء وقت و شرائط و اهمیت موضوع ، خود قرآن و اهل بیت در بسیاری از موارد بخشی از دلائل حکمی را گفتند .\nمثلا مرحوم شیخ صدوق علیه الرحمه ، اصلا کتابی با همین عنوان تالیف کردند به نام ( علل الشرایع ) که چاپ های یک جلدیش خیلی قطور هم هست . جمع آوری دلائل بسیاری از احکام است از زبان خود اهل بیت علیهم السلام / حتما خواندنش بسیاری از گره های ذهنی تونو باز میکنه .\nالبته در بعضی از همان دست روایات هم برای فهمیدن و پی بردن به کنه مطلب نیاز به تجربه و آشنایی با سبک و سیاق روایات دارد .\nوقتی  با این جریان آشنا شدید و از قبل هم می دانستید شارع و قانون گذار عالم خلقت عالمی ست حکیم ، دیگر قبول هر حکمی راحت است ؛ چون ته قلبت آرامش داری نسبت به آن کار و میدانی رعایتش تمام و کمال به نفع توست .\n\nونکته مهم دیگر این است که  میدانی پشت هر حکمی دلیلی خوابیده ... دلیلی قطعی و کاملا سازگار با مبانی عقلانی ... تا آنجا که اگر مقداری هم تلاش کردم ولی باز به جواب قانع کننده ای نرسیدم ؛ باز هم مطمان هستم دلیل عقلی و منطقی مستدلی وجود دارد که هنوز علم بشر به او نرسیده یا اینکه من خوب تفحص نکردم.\n\nاگر در جایی واقعا منفعت محلّله قابل توجهی باشد اسلام آن را جایز میداند / به شرطی که واقعا منفعتش قابل توجه و مورد نیاز باشد . حتی درباره ی شراب ؛ خود قرآن می فرماید درآن منافعی هم هست! اما ضررش بیش از منفعتش می باشد !!  لذا نتیجه و برایند ضرر متوجه کسی شخص شارب خمر می باشد از مسلمات عقلی مورد توصیه در دین ؛ دوری از لهو و لعب و رغبت به ذخارف دنیاست ...\nهر چیزی که میل شما را به دلبستگی دنیا بیشتر کند و ایجاد تمایل و وابستگی بیشتر به این دنیای فانی کند مذموم و ناپسند است ... \nدر این دنیا چیز هایی وجود دارد که اگر کسی مشغول به آن شود و آن را دوست هم داشته باشد ، این علاقه اش لهو لعب و بیهوده نبوده ... مثلا کسی هنرمند است ... خیلی هم عالی ! چه ارزشی بالاتر از هنری که بتواند بپای اهل بیت بریزد ؟! ...\nخوش خط و خوش نویس است ... خب خیلی عالی !! در حد و مرز خودش تا میتواند هنرش را خرج عقایدش میکند ... نام مولایش امیرالمومنین علیه السلام را می نویسد ، قرآن را زیبا می نویسد وو بسم الله الرحمن الرحیم را ! که اصلا درباره ی زیبا نوشتنش روایت داریم ...\nاما همین هنر اگر خواست به مسجد که محل عبادت است راه پیدا کند اگر از حد و حدودش خارج شود ، می شود گناه و حرام ... یعنی اگر مسجدی را با خطوط طلا و زینت کاری های هنری طوری آذین کنند که نمازگزار محو تماشایش شود این حرام است .\nحالا درباره ی مجسمه ی حیوان و انسان ( دارای روح ) که بحث ماست ... بشینیم فکر کنیم واقعا منفعت قابل توجهش در زندگی ما چیست ؟\nاگر من یک مجسمه شیر پر یال و کپال جلوی راه پله ی سنگی منزلم گذاشتم چیزی جز فخرفروشی ست ؟\nاگر دوتا زرافه ی چوبی بزرگ کنار میز ال سی دی کذایی منزلم گذاشتم چیزی جز خودنمایی ست ؟\nاگر یک مجسمه ی بزرگ عروس پر رنگ و لعاب و آرایش با آن قیمت زیادش وسط سالن پذیرایی خانه ام گذاشتم غیر از تجمل اسم دیگری دارد ؟\nاستفاده ی عقلایی ما مردم از مجسمه چیست ؟ \nعروسک ها هم همین اند ... آن هم چنین عروسک هایی که تمام اجزاء بدن را داراست ! ماهم خیلی راحت و بی دغدغه این عروسک را دست فرزندانمان میدهیم ... بی حجاب ، پر از نشان های وابستگی به دنیا و تجمل . وقتی کودک من با باربی و بن تن روز و شبش محشور باشد ، این ایامی که تمام شخصیت و نظام فکری اش دارد شکل می گیرد ، دیگر چه انتظاری ست تا فردا فردی فرهیخته و منظقی با شخصیتی سالم شود ؟\n\n\n\n\nآیا بچه ای که تک و تنها بخواهد آن همه ذوق و شوق کودکانه و پرنشاطش را باعروسک های بی جان و پر از شائبه های دنیا پرستی و انحراف سپری کند فردا از فرزانگان وطنش خواهد بود ؟\nلحظه به لحظه ی کودک باید جنب و جوش آموزنده باشد .. بازی هایش باید روح داشته باشد ... درست است که کودک است اما فطرتش تمام واقعیت ها را حس میکند و می فهمد .\nپس برای چه رسول الله صل الله علیه و آله و سلم با نوه های نازنینش بازی میکند و بینشان مسابقه ی دویدن و کشتی برگزار میکنند ؟؟\nبرای چه آنقدر با بچه های اطرافشان رفیق و صمیمی هستند که وقتی در حال رفتن به مسجد بودند ، کودکان قد و نیم قد جسارت این را داشته باشند که گرد وجود نازنینشان حلقه بزنند و با شادی و نشاط بالا و پائین بپرند و بگویند :  یا رسول الله : کن جملی !   ای رسول خدا به روی زمین بنشینید و شتر ما بشوید تا به پشتتان سوار شویم !!\nیا درباره ی ماسه بازی برای کودکان سفارش شدیم  رسول خدا فرمودند ماسه بازی و خاک بازی بهار و بستان کودکان است ..\nیک عکس شیر مدام جلو چشم من و شما باشه بعد یک مدتی حالتی از آن را بخود میگیریم ! مگه ندیدین اینایی که عکس بروسلی رو در حال گارد گرفتن به در و دیوار اتاقشون زدن چقدر زودتر از دیگران در رفتارهای روز مره شان رزمی و خشن برخورد میکنند ؟؟\nحالا این بچه با این روحیه ی لطیف و نرم و آماده ی شکل گیری و پذیرش ، عروسک سگ و خر و اُلاغ و کلپاسه به دستش بگیره تو روحیه ش تاثیر نمیذاره ؟؟\n\n\nاین ها به کنار ... اصلن عروسک خوب دارا و سارا شما بگید ... عروسک های محجبه ... \nاگر قرار باشد این بچه ساعات تنهایی خودش را با این شبه انسان تلف کند ؛ که نه حرفی میزند ، نه چیزی از هم یاد می گیرند ، نه به روی هم میخندند ... این بچه دچار مشکلات شخصیتی خواهد شد.. این بچه همه جا حس تحکّم خواهد داشت ... روزها و ساعت ها یاد گرفته که نظر ، فقط نظر اوست ... تصمیم و حرف فقط حرف اوست ... مستبد و خود خواه شد رفت پی کارش ...\nاین بچه همکاری و صمیمیت نمی بیند ! مهر و عاطفه ی حقیقی سرش نمیشود ...\nبچه ها برای بازی و رشد نیاز به همبازی دارند نه اسباب بازی / نیاز به طبیعت دارند ، به لمس گل و گیاه و خاک ، به دنبال هم کردن و دست هم را گرفتن و از روی زمین بلند کردن ، به همبازی ...\nواسه همینه میگن اولاد زیاد بیارید ... به تجربه ثابت شده که غالبا فرزندان در خانواده ها پر جمعیت بسیار سالم تر و صالح تر از بچه هایی در خانواده های کم جمعیت هستند .\n\n\n\n* این بحث خیلی جای گفتگو دارد ... من یک دهم حرف هایم را هم ننوشتم !  * فصل حساسیت فصلی بهاره من است ... انقدر عطسه زدم و آبریزش بینی داشتم که تقریبا الان خودم یادم نیست از کجا شروع کردم به کجا رسیدم !* ان شاءالله تکمیل بحث را در جواب به کامنت ها انجام میدهم .\n\n\n* بخشی از روایات درباره ی مجسمه :\nاز امام صادق(ع) نقل شده است که: «علی(ع) از وجود صورت در خانه ناخشنود بود» (مجلسی، مرآة العقول، 11/438).\n\nنیز همان امام از جبرئیل چنین نقل\n می‏کندکه : « ما ملائکة به خانه‏ای که در آن صورت، سگ یا تمثال باشد داخل \nنمی‏شویم» (مجلسی، همان، 22/441).\n\nرسول خدا(ص) فرمود: « جبرئیل\n بر من نازل شد و گفت ما جمعیت فرشتگان به خانه‏ای که در آن، سگ، تمثال ...\n وجود داشته باشد، وارد نمی‏شویم» (کلینی، 3/393).", "post_url_4": "http://abdezahra.blog.ir/post/199", "post_title_4": "ذبح اسلامی سگ !", "post_content_4": "بسم الله الرحمن الرحیم \n\nسلام و خداقوت به تمامی بزرگواران و خوانندگان وبلاگ /\n\nبعضی از راه و رسم های درست زندگی کردن انقدر شدید منحرف شدن که عمل بهش نه ! ؛ حتی صحبت گردن ازش واسه مردم عجیبه \nبیچاره ما مردم !  نمیدونیم داریم تو جاده خاکی حرکت میکنیم اونوقت اگر یکسی هم بخاد از نقشه ی صحیحش واسمون صحبت کنه بخاطر شدت نا آشنایی مون با اتوبان اصلی هدایت حرفاش واسمون عجیب غریبه /\n\nیکی از مسائل سبک زندگی صحیح دوری از مجسمه است / حالا چه ساختش و صنعتش ، چه خرید و نگهداریش . خصوصا نگهداری اش در منزل و محل سکنی ... \nخب دلایل فقهی و منطقی ای هم داره که الان از ادله ش نمیخوام صحبت کنم\nمن میخوام از داداشم بگم !!!\nکوچیک که بود واسش یک عروسک سگ خریده بودن که خیلی گرون هم بود مثلا از این خارجی ها !\nگذشت و گذشت ... !!  این سگ اسباب بازی رو همیشه تو تزئین اتاق خواب اخوی استفاده میکردند ...\nو البته باز گذشت و گذشت !! و داداش ما طلبه شد ! و یواش یواش درس احکامشون رسید به بخش حرمت مجسمه سازی و خرید و فروشش :)   (مجسمه حیوان و انسان که دارای روح هستند) \n\n\n\nو شد آنچه شد ؛)\nیک روز والده ی مکرمه ی ما بیان تو آشپزخونه و ببینن اخوی جان سگ را رو به قبله کرده و چاقوی بزرگ خونه رو گذاشته روی گلوی عروسک ! و با بسم الله شروع به ذبح مرحوم سگ اسباب بازیش کرده !\n\nهیچی دیگه ! هی والده محترمه ما دور خونه دنبال این بوده و هی این تکبیر میگفته و فرار میکرده ...!\nمیگن رجز میخونده که تذکر داده بودم اینو تبعیدش کنید :))  تحدید به قتل کرده بودم ، شما جدی نگرفتین !\n\nبله ...  حالا پیکر این مقتول ما الان مونده بی سر ... حاج خانوم به ما متوسل شدن ! میگن به من که نمیگه ! تو ازش بپرس سر این حیوونو کجا انداخته ؟! بگو بدش دوباره بدوزیمش !!!\nمنم از خنده اصلا نمیتونم جواب مادرمو بدم !\nحالا خودمونیم ... عجب کاری کرده ها ... اینم حال و هوای خانه ایست که توش دوتا طلبه داشته باشه دیگه !!  تازه خدا رحم کرده من داماد شدم رفتم :)\n\n\n* چند پی نوشت مهم دارد ؛ ان شا الله بعدا اضافه خواهم کرد ...\nپ.ن1؛  باور کنید بی صواط نیستم :) (تحدید) رو اشتباه نوشتم! \nبله همون [ تهدید ]!  گاهی سریع مینویسم و گاهی با موبایل، گاهی هم انقدر غرق نوشتن هستم که ؛ پیش میاد دیگه!  دوستان عفو بفرمایند. ", "post_url_5": "http://abdezahra.blog.ir/post/198", "post_title_5": "آموزش عملی احکام  100 %  تضمینی !!", "post_content_5": "بسم الله الرحمن الرحیم\n\nاز بهترین روش های آموزش مفاهیم ، روش  کارگاهی است . طوری که علم آموز بطور مستقیم خودش درگیر مساله شود .\nیکی از جالبترین اتفاقات ، آموزش احکام به همین صورت به اهل مسجده !\nمثلا من خودم روز های جمعه اگر جایی امام جماعت باشم حتما این کار را میکنم ...\nنماز ظهر جمعه را که قامت بستیم ؛ من شروع میکنم ( بلند و جَهوَری الصوت )  حمد و سوره را می خوانم !\nآخه میدونید که ؛ حمد و سوره در نماز ظهر و عصر باید آهسته خوانده بشه ( هَمس ) و در باقی نماز ها باید بلند و با جوهره صدا قراءت بشه . البته خانم ها این اجازه را دارند که همیشه درتمام نمازها  حمد و سوره را آهسته بخوانند خصوصا اگر مرد نامحرمی صداشونو بشنود که حتماً باید رعایت بشه .\n\nاما منه امام جماعت که مرد هستم و الان هم نماز ظهر است ... \nو من دارم بلند و کاملا با اعتماد به نفس سوره را ترتیل می خوانم  :)\nخلق الله مشتاقانه منتظرند نماز تمام بشود و ایراد شیخ امام جماعت را شجاعانه بگیرند و به او تذکر بدهند !\nو من بعد از سلام نماز شروع به تسبیحات حضرت فاطمه زهرا سلام الله علیها میکنم ... \nاز صف های عقب ... گاهی اون اخر های مسجد ... گاهی اصلا از سمت  خواهران مکرمه مقدمات ایراد گرفتن از حاج آقا را مهیا میکنند  :))\n\nو  در همین مابین است که هنوز صحبتشان به من نرسیده با خواندن ( ان الله و ملائکته یصلون علی النبی .. ) وقفه ای در فرآیند رساندن اشکالشان رُخ می دهد !\n\nاینجا باید تاک تیک بسیار سریع و تمرین شده ای بکار ببری تا تیر ها خصوصا از سمت بزرگترهای سن و سالدار مسجد  که عمریست نماز جماعت خوانده اند به تو اصابت نکند !\nو بلند شوی و رو به نمازگزاران با این جمله صحبتت را شروع کنی :\nبسم الله الرحمن الرحیم /\nسلام علیکم و رحمت الله ، \nامروز جمعه ست و ما همیشه جمعه ها اگر جایی بریم و به اذن خدا نماز جماعتی اونجا برپا کنیم یک احکام عملی براشون میگیم ...\n(اون مسجدی زرنگ ها به صِرف شنیدن این جمله تا ته ماجرا رو میگیرن که چی شد ! )\nو احکام ما هم درباره ی نماز ظهر جمعه ست ... و درباره ی یک کار مستحب .\nما اول عملی این کار مستحب رو انجام میدیم ؛ بعد توضیحش میدیم که ماندگاریش در ذهن سروران مکرم تثبیت بشه و ان شاالله همیشه در خاطر شریفشان بماند و به  آن عمل کنند .\nبله !  مستحب است نماز ظهر جمعه را بلند بخوانیم !   :)\n\nو من اینبار این حکم را در طلائیه نماز ظهر جمعه دربین یه عالم رزمنده ی زمان جنگ  گفتم  !! \nجلوی اینا خیلی خطرناک بود و ریسک داشت ! بچه های جبهه و جنگن  ، شوخی که نیست !!\n\n\n\nتا بلند شدم صحبت کنم چندتاشون با ابروی بالا و چپ چپ بهم نگاه میکردن  D:  ولی تا حکم رو گفتم صدای یکی شون بلند اومد که ( ها باریکلاااا .... احسنت !  خوب جا انداخت قضیه رو !! )\nیادش بخیر ... \nطلائیه ، سه راهی شهادت ...\nنسال الله منازل الشهدا ...", "post_full_content_1": "\nادامه ی فعالیت مجازی در اینستا\nيكشنبه, ۸ مرداد ۱۳۹۶، ۰۸:۳۰ ب.ظ\n\n\nبسم الله الرحمن الرحیم \nمیدونم که نوشتن اینجا هم بهتره و هم برکتش بیشتره\nتصمیم به همین کار و ادامه ی فعالیت وبلاگی را هم داشتم و دارم ان شاءالله\nاما فعلا به دلایلی در اینستاگرام فعالیم . بر روی لینک کلیک کنید\nاینستاگرام ؛ \nتلگرام ؛ \n\n\n\n\n\n\n\n\n\n۰\n\n\n\n\n\n۱\n\n\n\n\n۹۶/۰۵/۰۸\n\n\nشیخ عبدالزهرا وثوقی\n\n\n\n\n\n\n", "post_full_content_2": "\nاینجا بنویسم ؟!\nيكشنبه, ۳۱ مرداد ۱۳۹۵، ۰۹:۱۳ ب.ظ\n\n\nبسم الله الرحمن الرحیم\n\nبا فراگیری شدیدی که شبکه های ارتباطی موبایلی از پارسال خصوصا در چند ماه گذشته داشتند خواسته و نا خواسته ما هم وارد فعالیت در بعضی از این شبکه ها شدیم ...\nاما حسی که همیشه در این مدت داشتم این بوده که وبلاگ و این فضای اینجا اصالت خاص و برد تاثیر بیشتری داره . با وجود اینکه من چندین ماه هست خبری از اینجا نمی گیرم اما هروقت که  آمار بازدید رو چک میکردم ، تعجب میکردم این افراد اینجا چی میخوان ؟!\nحالا  واقعا نمیدونم این بازدید ها برای مطالعه ی مطالب وبلاگ بوده و افراد واقعا استفاده میکردن و حتی آیا عده ای به امید مطلب جدیدی رجوع میکردند یا نه ... صرفا باز و بستن بی دقت و بی توقع بوده /\n\n\n\n\n\nلذا :  لطفا دوستان عزیزی که تابحال توفیق خدمت گزاری و همراهی با آنها را داشتیم / اعم از خواننده ی خاموش و غیر خاموش لطف کنند نظر بگذارند که :\n\nاولا :  اصلا این وبلاگ تابحال برایشان مفید بوده ؟\nثانیا : منتظر مطالب جدید در این صفحه هستید ؟\n\nتصمیم گیری به نوع فعالیت ما در فضای مجازی ، خصوصا اینکه اینجا باشد یا جایی دیگر ، مستقیما با نظرات شما مربوط است /\nمنتظر پیام های شما سروران عزیز هستم/\nشیخ عبدالزهرا وثوقی / یا علی\n\n\n\n\n\n\n\n\n\n۲\n\n\n\n\n\n۰\n\n\n\n\n۹۵/۰۵/۳۱\n\n\nشیخ عبدالزهرا وثوقی\n\n\n\n\n\n\n", "post_full_content_5": "\nآموزش عملی احکام  100 %  تضمینی !!\nدوشنبه, ۱۷ اسفند ۱۳۹۴، ۰۲:۰۴ ق.ظ\n\n\nبسم الله الرحمن الرحیم\n\nاز بهترین روش های آموزش مفاهیم ، روش  کارگاهی است . طوری که علم آموز بطور مستقیم خودش درگیر مساله شود .\nیکی از جالبترین اتفاقات ، آموزش احکام به همین صورت به اهل مسجده !\nمثلا من خودم روز های جمعه اگر جایی امام جماعت باشم حتما این کار را میکنم ...\nنماز ظهر جمعه را که قامت بستیم ؛ من شروع میکنم ( بلند و جَهوَری الصوت )  حمد و سوره را می خوانم !\nآخه میدونید که ؛ حمد و سوره در نماز ظهر و عصر باید آهسته خوانده بشه ( هَمس ) و در باقی نماز ها باید بلند و با جوهره صدا قراءت بشه . البته خانم ها این اجازه را دارند که همیشه درتمام نمازها  حمد و سوره را آهسته بخوانند خصوصا اگر مرد نامحرمی صداشونو بشنود که حتماً باید رعایت بشه .\n\nاما منه امام جماعت که مرد هستم و الان هم نماز ظهر است ... \nو من دارم بلند و کاملا با اعتماد به نفس سوره را ترتیل می خوانم  :)\nخلق الله مشتاقانه منتظرند نماز تمام بشود و ایراد شیخ امام جماعت را شجاعانه بگیرند و به او تذکر بدهند !\nو من بعد از سلام نماز شروع به تسبیحات حضرت فاطمه زهرا سلام الله علیها میکنم ... \nاز صف های عقب ... گاهی اون اخر های مسجد ... گاهی اصلا از سمت  خواهران مکرمه مقدمات ایراد گرفتن از حاج آقا را مهیا میکنند  :))\n\nو  در همین مابین است که هنوز صحبتشان به من نرسیده با خواندن ( ان الله و ملائکته یصلون علی النبی .. ) وقفه ای در فرآیند رساندن اشکالشان رُخ می دهد !\n\nاینجا باید تاک تیک بسیار سریع و تمرین شده ای بکار ببری تا تیر ها خصوصا از سمت بزرگترهای سن و سالدار مسجد  که عمریست نماز جماعت خوانده اند به تو اصابت نکند !\nو بلند شوی و رو به نمازگزاران با این جمله صحبتت را شروع کنی :\nبسم الله الرحمن الرحیم /\nسلام علیکم و رحمت الله ، \nامروز جمعه ست و ما همیشه جمعه ها اگر جایی بریم و به اذن خدا نماز جماعتی اونجا برپا کنیم یک احکام عملی براشون میگیم ...\n(اون مسجدی زرنگ ها به صِرف شنیدن این جمله تا ته ماجرا رو میگیرن که چی شد ! )\nو احکام ما هم درباره ی نماز ظهر جمعه ست ... و درباره ی یک کار مستحب .\nما اول عملی این کار مستحب رو انجام میدیم ؛ بعد توضیحش میدیم که ماندگاریش در ذهن سروران مکرم تثبیت بشه و ان شاالله همیشه در خاطر شریفشان بماند و به  آن عمل کنند .\nبله !  مستحب است نماز ظهر جمعه را بلند بخوانیم !   :)\n\nو من اینبار این حکم را در طلائیه نماز ظهر جمعه دربین یه عالم رزمنده ی زمان جنگ  گفتم  !! \nجلوی اینا خیلی خطرناک بود و ریسک داشت ! بچه های جبهه و جنگن  ، شوخی که نیست !!\n\n\n\nتا بلند شدم صحبت کنم چندتاشون با ابروی بالا و چپ چپ بهم نگاه میکردن  D:  ولی تا حکم رو گفتم صدای یکی شون بلند اومد که ( ها باریکلاااا .... احسنت !  خوب جا انداخت قضیه رو !! )\nیادش بخیر ... \nطلائیه ، سه راهی شهادت ...\nنسال الله منازل الشهدا ...\n\n\n\n\n\n\n\n\n\n۵\n\n\n\n\n\n۰\n\n\n\n\n۹۴/۱۲/۱۷\n\n\nشیخ عبدالزهرا وثوقی\n\n\n\n\n\n\n", "post_full_content_3": "\nچرا توصیه به دوری از مجسمه شدیم ؟!\nسه شنبه, ۱۰ فروردين ۱۳۹۵، ۰۱:۰۰ ب.ظ\n\n\nبسم الله الرحمن الرحیم \n\nبرای خواندن این مطلب ، حتما نگاهی گذرا به مطلب گذشته و نظرات ذیلش بیاندازید /\n\n\nقبل از بررسی روایات و ارائه نظر صحیح درباره مجسمه و مجسمه سازی خوب است نکته ای تذکر داده شود .\nوآن اینکه : ما در این نوع استدلال ها و بررسی های علمی و گفتگو ها که به دنبال دلیلی برای متعلق احکام هستیم نهایتا به یک سری مویّداتی میرسیم که ضمیمه به ادله ی شرعی میکنیم... وگرنه دلیل قطعی ما برای باید ها و نباید هایمان قرآن است و فرمایشات اهل بیت علیهم السلام/\nوقتی به دلیل محکم عقلی و فطری پذیرفتیم خدایی هست و اسلام برترین و کامل ترین دین است و تنها راه رسیدن به کمال مطلوب است . وقتی یقین پیدا کردیم تمامی فرمایشات اهل بیت علیهم السلام در راستای رشد و تعالی بشر است این دستورات را با کمال میل ؛ سمعاً و طاعتاً قبول میکنیم .\nبه این نوع قبول احکام و عمل به آن  میگویند ( تعبدی قبول کردن ) .\nدلیل اصلی ماهم در مرحله ی اول برای ریز به ریز بایدها و نباید ها همین است . خدا خلق کرده ، او میداند و اوعلم محض است و غنی محض ، ما ناقصیم و غیر کامل و نا آگاه ... پس وقتی ما به حقانیت و اکمالش یقین کردیم به تمام جزئیات گفته هایش هم ایمان خواهیم داشت /\n\nپس تمام  چرا هایی که برایمان پیش آمد ؛ با داشتن این پیش زمینه بالا بدنبال جوابش باشیم وگرنه سر از گمراهی در می آوریم /\n\nاز اونجایی که فطرت انسان طلب میکند چرایی وظیفه اش را بداند ، به اقتضاء وقت و شرائط و اهمیت موضوع ، خود قرآن و اهل بیت در بسیاری از موارد بخشی از دلائل حکمی را گفتند .\nمثلا مرحوم شیخ صدوق علیه الرحمه ، اصلا کتابی با همین عنوان تالیف کردند به نام ( علل الشرایع ) که چاپ های یک جلدیش خیلی قطور هم هست . جمع آوری دلائل بسیاری از احکام است از زبان خود اهل بیت علیهم السلام / حتما خواندنش بسیاری از گره های ذهنی تونو باز میکنه .\nالبته در بعضی از همان دست روایات هم برای فهمیدن و پی بردن به کنه مطلب نیاز به تجربه و آشنایی با سبک و سیاق روایات دارد .\nوقتی  با این جریان آشنا شدید و از قبل هم می دانستید شارع و قانون گذار عالم خلقت عالمی ست حکیم ، دیگر قبول هر حکمی راحت است ؛ چون ته قلبت آرامش داری نسبت به آن کار و میدانی رعایتش تمام و کمال به نفع توست .\n\nونکته مهم دیگر این است که  میدانی پشت هر حکمی دلیلی خوابیده ... دلیلی قطعی و کاملا سازگار با مبانی عقلانی ... تا آنجا که اگر مقداری هم تلاش کردم ولی باز به جواب قانع کننده ای نرسیدم ؛ باز هم مطمان هستم دلیل عقلی و منطقی مستدلی وجود دارد که هنوز علم بشر به او نرسیده یا اینکه من خوب تفحص نکردم.\n\nاگر در جایی واقعا منفعت محلّله قابل توجهی باشد اسلام آن را جایز میداند / به شرطی که واقعا منفعتش قابل توجه و مورد نیاز باشد . حتی درباره ی شراب ؛ خود قرآن می فرماید درآن منافعی هم هست! اما ضررش بیش از منفعتش می باشد !!  لذا نتیجه و برایند ضرر متوجه کسی شخص شارب خمر می باشد از مسلمات عقلی مورد توصیه در دین ؛ دوری از لهو و لعب و رغبت به ذخارف دنیاست ...\nهر چیزی که میل شما را به دلبستگی دنیا بیشتر کند و ایجاد تمایل و وابستگی بیشتر به این دنیای فانی کند مذموم و ناپسند است ... \nدر این دنیا چیز هایی وجود دارد که اگر کسی مشغول به آن شود و آن را دوست هم داشته باشد ، این علاقه اش لهو لعب و بیهوده نبوده ... مثلا کسی هنرمند است ... خیلی هم عالی ! چه ارزشی بالاتر از هنری که بتواند بپای اهل بیت بریزد ؟! ...\nخوش خط و خوش نویس است ... خب خیلی عالی !! در حد و مرز خودش تا میتواند هنرش را خرج عقایدش میکند ... نام مولایش امیرالمومنین علیه السلام را می نویسد ، قرآن را زیبا می نویسد وو بسم الله الرحمن الرحیم را ! که اصلا درباره ی زیبا نوشتنش روایت داریم ...\nاما همین هنر اگر خواست به مسجد که محل عبادت است راه پیدا کند اگر از حد و حدودش خارج شود ، می شود گناه و حرام ... یعنی اگر مسجدی را با خطوط طلا و زینت کاری های هنری طوری آذین کنند که نمازگزار محو تماشایش شود این حرام است .\nحالا درباره ی مجسمه ی حیوان و انسان ( دارای روح ) که بحث ماست ... بشینیم فکر کنیم واقعا منفعت قابل توجهش در زندگی ما چیست ؟\nاگر من یک مجسمه شیر پر یال و کپال جلوی راه پله ی سنگی منزلم گذاشتم چیزی جز فخرفروشی ست ؟\nاگر دوتا زرافه ی چوبی بزرگ کنار میز ال سی دی کذایی منزلم گذاشتم چیزی جز خودنمایی ست ؟\nاگر یک مجسمه ی بزرگ عروس پر رنگ و لعاب و آرایش با آن قیمت زیادش وسط سالن پذیرایی خانه ام گذاشتم غیر از تجمل اسم دیگری دارد ؟\nاستفاده ی عقلایی ما مردم از مجسمه چیست ؟ \nعروسک ها هم همین اند ... آن هم چنین عروسک هایی که تمام اجزاء بدن را داراست ! ماهم خیلی راحت و بی دغدغه این عروسک را دست فرزندانمان میدهیم ... بی حجاب ، پر از نشان های وابستگی به دنیا و تجمل . وقتی کودک من با باربی و بن تن روز و شبش محشور باشد ، این ایامی که تمام شخصیت و نظام فکری اش دارد شکل می گیرد ، دیگر چه انتظاری ست تا فردا فردی فرهیخته و منظقی با شخصیتی سالم شود ؟\n\n\n\n\nآیا بچه ای که تک و تنها بخواهد آن همه ذوق و شوق کودکانه و پرنشاطش را باعروسک های بی جان و پر از شائبه های دنیا پرستی و انحراف سپری کند فردا از فرزانگان وطنش خواهد بود ؟\nلحظه به لحظه ی کودک باید جنب و جوش آموزنده باشد .. بازی هایش باید روح داشته باشد ... درست است که کودک است اما فطرتش تمام واقعیت ها را حس میکند و می فهمد .\nپس برای چه رسول الله صل الله علیه و آله و سلم با نوه های نازنینش بازی میکند و بینشان مسابقه ی دویدن و کشتی برگزار میکنند ؟؟\nبرای چه آنقدر با بچه های اطرافشان رفیق و صمیمی هستند که وقتی در حال رفتن به مسجد بودند ، کودکان قد و نیم قد جسارت این را داشته باشند که گرد وجود نازنینشان حلقه بزنند و با شادی و نشاط بالا و پائین بپرند و بگویند :  یا رسول الله : کن جملی !   ای رسول خدا به روی زمین بنشینید و شتر ما بشوید تا به پشتتان سوار شویم !!\nیا درباره ی ماسه بازی برای کودکان سفارش شدیم  رسول خدا فرمودند ماسه بازی و خاک بازی بهار و بستان کودکان است ..\nیک عکس شیر مدام جلو چشم من و شما باشه بعد یک مدتی حالتی از آن را بخود میگیریم ! مگه ندیدین اینایی که عکس بروسلی رو در حال گارد گرفتن به در و دیوار اتاقشون زدن چقدر زودتر از دیگران در رفتارهای روز مره شان رزمی و خشن برخورد میکنند ؟؟\nحالا این بچه با این روحیه ی لطیف و نرم و آماده ی شکل گیری و پذیرش ، عروسک سگ و خر و اُلاغ و کلپاسه به دستش بگیره تو روحیه ش تاثیر نمیذاره ؟؟\n\n\nاین ها به کنار ... اصلن عروسک خوب دارا و سارا شما بگید ... عروسک های محجبه ... \nاگر قرار باشد این بچه ساعات تنهایی خودش را با این شبه انسان تلف کند ؛ که نه حرفی میزند ، نه چیزی از هم یاد می گیرند ، نه به روی هم میخندند ... این بچه دچار مشکلات شخصیتی خواهد شد.. این بچه همه جا حس تحکّم خواهد داشت ... روزها و ساعت ها یاد گرفته که نظر ، فقط نظر اوست ... تصمیم و حرف فقط حرف اوست ... مستبد و خود خواه شد رفت پی کارش ...\nاین بچه همکاری و صمیمیت نمی بیند ! مهر و عاطفه ی حقیقی سرش نمیشود ...\nبچه ها برای بازی و رشد نیاز به همبازی دارند نه اسباب بازی / نیاز به طبیعت دارند ، به لمس گل و گیاه و خاک ، به دنبال هم کردن و دست هم را گرفتن و از روی زمین بلند کردن ، به همبازی ...\nواسه همینه میگن اولاد زیاد بیارید ... به تجربه ثابت شده که غالبا فرزندان در خانواده ها پر جمعیت بسیار سالم تر و صالح تر از بچه هایی در خانواده های کم جمعیت هستند .\n\n\n\n* این بحث خیلی جای گفتگو دارد ... من یک دهم حرف هایم را هم ننوشتم !  * فصل حساسیت فصلی بهاره من است ... انقدر عطسه زدم و آبریزش بینی داشتم که تقریبا الان خودم یادم نیست از کجا شروع کردم به کجا رسیدم !* ان شاءالله تکمیل بحث را در جواب به کامنت ها انجام میدهم .\n\n\n* بخشی از روایات درباره ی مجسمه :\nاز امام صادق(ع) نقل شده است که: «علی(ع) از وجود صورت در خانه ناخشنود بود» (مجلسی، مرآة العقول، 11/438).\n\nنیز همان امام از جبرئیل چنین نقل\n می‏کندکه : « ما ملائکة به خانه‏ای که در آن صورت، سگ یا تمثال باشد داخل \nنمی‏شویم» (مجلسی، همان، 22/441).\n\nرسول خدا(ص) فرمود: « جبرئیل\n بر من نازل شد و گفت ما جمعیت فرشتگان به خانه‏ای که در آن، سگ، تمثال ...\n وجود داشته باشد، وارد نمی‏شویم» (کلینی، 3/393).\n\n\n\n\n\n\n\n\n\n۳\n\n\n\n\n\n۰\n\n\n\n\n۹۵/۰۱/۱۰\n\n\nشیخ عبدالزهرا وثوقی\n\n\n\n\n\n\n", "post_full_content_4": "\nذبح اسلامی سگ !\nشنبه, ۲۹ اسفند ۱۳۹۴، ۱۲:۳۵ ق.ظ\n\n\nبسم الله الرحمن الرحیم \n\nسلام و خداقوت به تمامی بزرگواران و خوانندگان وبلاگ /\n\nبعضی از راه و رسم های درست زندگی کردن انقدر شدید منحرف شدن که عمل بهش نه ! ؛ حتی صحبت گردن ازش واسه مردم عجیبه \nبیچاره ما مردم !  نمیدونیم داریم تو جاده خاکی حرکت میکنیم اونوقت اگر یکسی هم بخاد از نقشه ی صحیحش واسمون صحبت کنه بخاطر شدت نا آشنایی مون با اتوبان اصلی هدایت حرفاش واسمون عجیب غریبه /\n\nیکی از مسائل سبک زندگی صحیح دوری از مجسمه است / حالا چه ساختش و صنعتش ، چه خرید و نگهداریش . خصوصا نگهداری اش در منزل و محل سکنی ... \nخب دلایل فقهی و منطقی ای هم داره که الان از ادله ش نمیخوام صحبت کنم\nمن میخوام از داداشم بگم !!!\nکوچیک که بود واسش یک عروسک سگ خریده بودن که خیلی گرون هم بود مثلا از این خارجی ها !\nگذشت و گذشت ... !!  این سگ اسباب بازی رو همیشه تو تزئین اتاق خواب اخوی استفاده میکردند ...\nو البته باز گذشت و گذشت !! و داداش ما طلبه شد ! و یواش یواش درس احکامشون رسید به بخش حرمت مجسمه سازی و خرید و فروشش :)   (مجسمه حیوان و انسان که دارای روح هستند) \n\n\n\nو شد آنچه شد ؛)\nیک روز والده ی مکرمه ی ما بیان تو آشپزخونه و ببینن اخوی جان سگ را رو به قبله کرده و چاقوی بزرگ خونه رو گذاشته روی گلوی عروسک ! و با بسم الله شروع به ذبح مرحوم سگ اسباب بازیش کرده !\n\nهیچی دیگه ! هی والده محترمه ما دور خونه دنبال این بوده و هی این تکبیر میگفته و فرار میکرده ...!\nمیگن رجز میخونده که تذکر داده بودم اینو تبعیدش کنید :))  تحدید به قتل کرده بودم ، شما جدی نگرفتین !\n\nبله ...  حالا پیکر این مقتول ما الان مونده بی سر ... حاج خانوم به ما متوسل شدن ! میگن به من که نمیگه ! تو ازش بپرس سر این حیوونو کجا انداخته ؟! بگو بدش دوباره بدوزیمش !!!\nمنم از خنده اصلا نمیتونم جواب مادرمو بدم !\nحالا خودمونیم ... عجب کاری کرده ها ... اینم حال و هوای خانه ایست که توش دوتا طلبه داشته باشه دیگه !!  تازه خدا رحم کرده من داماد شدم رفتم :)\n\n\n* چند پی نوشت مهم دارد ؛ ان شا الله بعدا اضافه خواهم کرد ...\nپ.ن1؛  باور کنید بی صواط نیستم :) (تحدید) رو اشتباه نوشتم! \nبله همون [ تهدید ]!  گاهی سریع مینویسم و گاهی با موبایل، گاهی هم انقدر غرق نوشتن هستم که ؛ پیش میاد دیگه!  دوستان عفو بفرمایند. \n\n\n\n\n\n\n\n\n\n۵\n\n\n\n\n\n۰\n\n\n\n\n۹۴/۱۲/۲۹\n\n\nشیخ عبدالزهرا وثوقی\n\nداداشم غلام\nطلبگی\nمجسمه های حرام\n\n\n\n\n\n\n\n"}