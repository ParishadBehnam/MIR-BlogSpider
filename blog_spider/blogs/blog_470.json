{"type": "blog", "blog_name": "کوچک‌های بزرگ", "blog_url": "http://koochak.blog.ir/", "post_url_1": "http://koochak.blog.ir/1396/10/11/%D8%B3%DB%8C%D8%B5%D8%AF-%D9%88-%D9%87%D8%B4%D8%AA%D8%A7%D8%AF-%D9%88-%D9%BE%D9%86%D8%AC", "post_title_1": "سیصد و هشتاد و پنج", "post_content_1": "گاهی دکمه stop زندگی را بزن. دویدن را متوقف کن و بایست. به دور و بر و داشته‌هایت نگاه کن. آن وقت است که می‌فهمی با همه کاستی‌ها، غرق غرق نعمت هستی. این دویدن‌ها، این دور تند زندگی، گاهی از یادمان می‌برد که با وجود کمبودها چقدر خوشبختیم، چقدر لطف خدا در زندگی‌هایمان جاری است. \n+المستغاث بک یا صاحب الزمان ", "post_url_2": "http://koochak.blog.ir/1396/08/13/%D8%AD%D8%B1%D9%81%D9%87%D8%A7%DB%8C-%D9%86%D9%88", "post_title_2": "حرفهای نو", "post_content_2": "بسم الله \nراستش این است که روزها با همه دلتنگی‌ای که برای نوشتن دارم، اما نمی‌توانم. نمی‌شود اصلا. انگار هیچ ندارم برای سرسفره گذاشتن. همه جا پر است از حرفهای مهم و کتابهای خواندنی و آدمهای عمیق. زمانی بود که دنبال حرف زدن بودم. دنبال کلمه‌های جدید، حرفهای نو. حالا اما مدتی است به سکوت رسیده‌ام از بس زندگی پر است از کلمه‌های خاموش خدا که بی صدا و آرام، با راه رفتنشان، با لبخند و نگاهشان، جهان را از حرفهای نو پر می‌کنند. اگر این روزگار گذشت و از پس خواندن دوباره آدمها و خوانش مکرر جهان، حرف درخوری روزی‌ام شد، لقمه لقمه‌اش می‌کنم و سر این سفره می‌گذارم. برایم دعا کنید و مرا ببخشید. ", "post_url_3": "http://koochak.blog.ir/1396/07/15/%D8%A7%D8%B7%D9%84%D8%A7%D8%B9-%D8%B1%D8%B3%D8%A7%D9%86%DB%8C", "post_title_3": "اطلاع رسانی", "post_content_3": "دوستان عزیز فعلا وبلاگ به روز رسانی نمی شود. از همراهی شما بسیار متشکرم و محتاج دعای خیرتان هستم. ", "post_url_4": "http://koochak.blog.ir/1396/04/15/%D8%B3%DB%8C%D8%B5%D8%AF-%D9%88-%D9%87%D8%B4%D8%AA%D8%A7%D8%AF-%D9%88-%DA%86%D9%87%D8%A7%D8%B1", "post_title_4": "سیصد و هشتاد و چهار", "post_content_4": "دست همسرت را ببوس. بخاطر روزهای گرم و سردی که به عشق زندگی و برای روزی حلال سرکار می‌رود. بخاطر پارسایی‌اش در این روزگار... بخاطر همه خوبی‌ها و فضیلت‌هایی که دارد، دست همسرت را بسیار ببوس.", "post_url_5": "http://koochak.blog.ir/1396/04/04/%D8%B3%DB%8C%D8%B5%D8%AF-%D9%88-%D9%87%D8%B4%D8%AA%D8%A7%D8%AF-%D9%88-%D8%B3%D9%87", "post_title_5": "سیصد و هشتاد و سه", "post_content_5": "دنیا مزرعه آخرت است یعنی همین! \nیعنی صبر و مدارا بکار و بهشت درو کن. \nیعنی قانع باش وقت داشتن و نداشتن همسر و باغ باغ بهشت درو کن. \nیعنی با تلخی مریضی فرزندت بساز و  بهشت بساز برای خودت. \nیعنی با خانواده‌‌ات مدارا کن تا آخرتت آباد شود... \nدنیا مزرعه آخرت است یعنی همین! \n+الحمدلله علی کل نعمت کانت او هی کائنه\n+ پیشاپیش عید مبارک و حلاوتش گوارای وجود اما با اندوه رفتن ماه مبارک چه کنیم؟ \n\n"}