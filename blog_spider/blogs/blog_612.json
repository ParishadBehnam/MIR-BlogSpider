{"type": "blog", "blog_name": "خدمات  امپراطوری  بوی  یاس", "blog_url": "http://smbahari498.blog.ir/", "post_url_1": "http://smbahari498.blog.ir/1396/11/%D9%85%D9%82%D8%B5%D8%AF%20%D9%88%D8%A7%D8%B1%DB%8C%D8%B2%20%DB%8C%D8%A7%D8%B1%D8%A7%D9%86%D9%87%20%D8%AA%D8%BA%DB%8C%DB%8C%D8%B1%20%DA%A9%D8%B1%D8%AF%20%2B%D8%B3%D9%86%D8%AF", "post_title_1": "مقصد واریز یارانه تغییر کرد +سند", "post_content_1": "\nمقصد واریز یارانه تغییر کرد +سند\n\n\n\nبا توجه به واریز یارانه دی، برخی از سرپرستان خانواده های عضو کمیته امداد امام(ره) و بهزیستی به یارانه شان نرسیدند و این مبلغ در سازمان هدفمندی در حسابی با عنوان \"صندوق قرض الحسنه امداد ولایت واریز شد.\n\nبه گزارش مشرق، هشتاد و سومین مرحله یارانه نقدی در حالی بامداد 26 دی ماه به حساب سرپرستان خانوار واریز شد که در این میان یارانه برخی از اعضای کمیته امداد امام خمینی(ره) و بهزیستی به حساب شخصی آن ها واریز نشد و در لیست پیگیری یارانه این افراد از سازمان هدفمندی مبلغ یارانه به حسابی واریز شده که دسترسی سرپرستان خانوار به آن وجود ندارد.\nنکته قابل توجه اینجاست که برخی از این افراد هیچ اطلاعی از تغییر حساب یارانه شان نداشتند و مسئولین مربوطه بدون هماهنگی با سرپرستان خانوار کمیته امداد امام خمینی و بهزیستی اقدام به این کار کرده اند.\nبه علاوه یارانه مربوط به این افراد در حسابی با عنوان \"صندوق قرض الحسنه امداد ولایت\" واریز شده که برخی از سرپرستان نه اطلاعی از آن دارند و نه کارتی برای دریافت یارانه به آن ها ارائه شد؛ یادآور می شود مستمری و یارانه این افراد تا ماه قبل به حساب بانک ملی سرپرستان واریز می شده است.\n"}