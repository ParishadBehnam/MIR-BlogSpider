{"type": "blog", "blog_name": "سطرهای سفید", "blog_url": "http://satrhayesefid8.blog.ir/", "post_url_1": "http://satrhayesefid8.blog.ir/post/226", "post_title_1": "تو غریبی و منم غریب...", "post_content_1": "انگار که همین امروزِ امروز شهیدت کرده‌اند؛\nچقدر دلگیر شده است امروز.\nنمی توانم نفس...", "post_url_2": "http://satrhayesefid8.blog.ir/post/225", "post_title_2": "وقتی همه چیز عادی می‌شود...", "post_content_2": "... پرستو بغلم کرده بوده و گریه می‌کرد. آیۀ 2ساله که دومتر آن طرف‌تر، داشت طبق معمول وسایل کمد را بیرون می‌ریخت، یک‌دفعه از کار مورد علاقه‌اش دست کشید و گفت: «مامان ناراحت نباش»... پرستو، خندید. اشک‌هایش را پاک کرد و گفت: «نه مامان جون من که ناراحت نیستم». و آیه، خندۀ مادرش را که دید، خیالش راحت شد و به بقیه بازی‌اش مشغول.\n \n***\n \nدلم می‌خواست کسی بود که با یک قطره اشکم، دست از همۀ کارهایش بکشد و طوری جهانش زیر و رو شود، که مجبور شوم بخندم و بگویم «نه من که ناراحت نیستم»... تا به ادامۀ زندگی‌اش مشغول شود...\n \n", "post_url_3": "http://satrhayesefid8.blog.ir/post/224", "post_title_3": "اینجا کمی دور است", "post_content_3": "چند وقتی است که یک نفر گلدان کوچک کاکتوسم را از پشت پنجرۀ خانه برداشته است؛ به معنای دقیق‌تر کلمه «دزدیده است»! \nبابا که می‌فهمد، می‌گوید: «عیبی نداره؛ اونم دوست داشته از زیباییش لذت ببره، اما از نزدیک»! \nبه نظرم با این جملۀ مهربانانۀ بابا تمام دزدی‌های عالم را می‌شود توجیه کرد! \n \n***\n \nکاش می‌شد بابا را بدزدم و از نزدیک از مهربانی‌ش لذت ببرم؛ اینجا کمی دور است... \n ", "post_url_4": "http://satrhayesefid8.blog.ir/post/223", "post_title_4": "ملوچک غارنشین", "post_content_4": " \nاندوه\nآدمی را\nبه نوشتن وامی‌دارد.\nبه گریز از دیگران\nو پنهان شدن در آستین دست‌هایش.\nو غارنشینی هنوز ادامه دارد...\n \nپ.ن: مدتی نبودم، دلم می‌خواست باز هم نباشم؛ اما... اندوه، آدمی را به نوشتن وامی‌دارد...\n \n ", "post_url_5": "http://satrhayesefid8.blog.ir/post/222", "post_title_5": "پشت به خودی", "post_content_5": "خیلی وقت است که ننوشته ام. خیلی خیلی خیلی وقت... نه اینجا و نه هیچ جای دیگری...\nنه این که نمی توانستم و حرف نداشتم، هم میتوانستم و هم حرف داشتم، اما ایستادم مقابل خودم و جلوی خودم را گرفتم تا ننویسم...\nانگار پشت کرده ام به خودم حالا...\nحالم خوب نیست...\nمی خواهم باز بنویسم... \n ", "post_full_content_5": "\nپشت به خودی\nيكشنبه, ۲۳ مهر ۱۳۹۶، ۰۱:۱۴ ق.ظ\n\n\nخیلی وقت است که ننوشته ام. خیلی خیلی خیلی وقت... نه اینجا و نه هیچ جای دیگری...\nنه این که نمی توانستم و حرف نداشتم، هم میتوانستم و هم حرف داشتم، اما ایستادم مقابل خودم و جلوی خودم را گرفتم تا ننویسم...\nانگار پشت کرده ام به خودم حالا...\nحالم خوب نیست...\nمی خواهم باز بنویسم... \n \n\n\n\n\n۹۶/۰۷/۲۳\n\n\nالـ ه ـام 8\n\n\n", "post_full_content_3": "\nاینجا کمی دور است\nدوشنبه, ۲۴ مهر ۱۳۹۶، ۱۱:۴۷ ق.ظ\n\n\nچند وقتی است که یک نفر گلدان کوچک کاکتوسم را از پشت پنجرۀ خانه برداشته است؛ به معنای دقیق‌تر کلمه «دزدیده است»! \nبابا که می‌فهمد، می‌گوید: «عیبی نداره؛ اونم دوست داشته از زیباییش لذت ببره، اما از نزدیک»! \nبه نظرم با این جملۀ مهربانانۀ بابا تمام دزدی‌های عالم را می‌شود توجیه کرد! \n \n***\n \nکاش می‌شد بابا را بدزدم و از نزدیک از مهربانی‌ش لذت ببرم؛ اینجا کمی دور است... \n \n\n\n\n\n۹۶/۰۷/۲۴\n\n\nالـ ه ـام 8\n\nتهران\n\n\n\n", "post_full_content_1": "\nتو غریبی و منم غریب...\nيكشنبه, ۲۸ آبان ۱۳۹۶، ۰۴:۱۵ ب.ظ\n\n\nانگار که همین امروزِ امروز شهیدت کرده‌اند؛\nچقدر دلگیر شده است امروز.\nنمی توانم نفس...\n\n\n\n\n۹۶/۰۸/۲۸\n\n\nالـ ه ـام 8\n\nامام رضا جانم\n\n\n\n", "post_full_content_2": "\nوقتی همه چیز عادی می‌شود...\nچهارشنبه, ۲۶ مهر ۱۳۹۶، ۰۲:۳۰ ب.ظ\n\n\n... پرستو بغلم کرده بوده و گریه می‌کرد. آیۀ 2ساله که دومتر آن طرف‌تر، داشت طبق معمول وسایل کمد را بیرون می‌ریخت، یک‌دفعه از کار مورد علاقه‌اش دست کشید و گفت: «مامان ناراحت نباش»... پرستو، خندید. اشک‌هایش را پاک کرد و گفت: «نه مامان جون من که ناراحت نیستم». و آیه، خندۀ مادرش را که دید، خیالش راحت شد و به بقیه بازی‌اش مشغول.\n \n***\n \nدلم می‌خواست کسی بود که با یک قطره اشکم، دست از همۀ کارهایش بکشد و طوری جهانش زیر و رو شود، که مجبور شوم بخندم و بگویم «نه من که ناراحت نیستم»... تا به ادامۀ زندگی‌اش مشغول شود...\n \n\n\n\n\n\n۹۶/۰۷/۲۶\n\n\nالـ ه ـام 8\n\n\n", "post_full_content_4": "\nملوچک غارنشین\nيكشنبه, ۲۳ مهر ۱۳۹۶، ۰۹:۵۲ ب.ظ\n\n\n \nاندوه\nآدمی را\nبه نوشتن وامی‌دارد.\nبه گریز از دیگران\nو پنهان شدن در آستین دست‌هایش.\nو غارنشینی هنوز ادامه دارد...\n \nپ.ن: مدتی نبودم، دلم می‌خواست باز هم نباشم؛ اما... اندوه، آدمی را به نوشتن وامی‌دارد...\n \n \n\n\n\n\n۹۶/۰۷/۲۳\n\n\nالـ ه ـام 8\n\n\n"}