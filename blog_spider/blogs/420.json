{"type": "blog", "blog_name": "مـباهـلـه", "blog_url": "http://mottaghin66.blog.ir/", "post_url_1": "http://mottaghin66.blog.ir/1396/11/07/%DA%86%D8%B1%D8%A7-%D8%A2%DB%8C%D9%87-%DB%8C-%D9%85%D8%A8%D8%A7%D9%87%D9%84%D9%87-%D9%81%D8%B6%DB%8C%D9%84%D8%AA-%D8%A8%D8%B1%D8%A7%DB%8C-%D8%A7%D9%85%DB%8C%D8%B1%D8%A7%D9%84%D9%85%D9%88%D9%85%D9%86%DB%8C%D9%86-%D8%B9%D9%84%DB%8C%D9%87-%D8%A7%D9%84%D8%B3%D9%84%D8%A7%D9%85-%D8%A7%D8%B3%D8%AA", "post_title_1": "چرا آیه ی مباهله فضیلت برای امیرالمومنین علیه السلام است؟", "post_content_1": "\n\nچرا آیه ی مباهله فضیلت برای امیرالمومنین علیه السلام است؟\nفَمَنْ حَاجَّکَ فیهِ مِنْ بَعْدِ ما جاءَکَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَکُمْ وَ نِساءَنا وَ نِساءَکُمْ وَ أَنْفُسَنا وَ أَنْفُسَکُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْکاذِبینهرکس با تو ای پیامبر محاجه و مناظره کند درباره عیسی(یعنی هرکه ادعای خدائی عیسی را بکند) بگو بیائید و فرزندان خودمان را نیز بگوئیم بیایند و زنانمان را نیز بگوئید بیایند (فاطمه زهرا سلام الله علیه و زنان مسیحی) و خودمان را نیز بگوئیم بیایند. که مقصود امیرالمومنین علیه السلام است. (أَنْفُسَنا وَ أَنْفُسَکُمْ) و معنای آن این است که حضرت علی خود پیامبر است و پیامبر خود علی است و هیچ تفاوتی باهم ندارند، همانگونه که در دعای ندبه می گوئیم انا و علی من شجره واحده و سائر الناس من شجر شتی پیامبر و علی یک ریشه و درختند، یعنی یک روحند در دو بدن و بقیه مردم متفاوتند. و علت اینکه مهمترین فضیلت امیرالمومنین است این است که این آیه می گوید علی علیه السلام با پیغمبر اکرم (ص) یکی است و هیچ تفاوتی نمی کند و نفس علی، نفس پیامبراست و نفس پیامبر، نفس علی است.\nبرگرفته از سخنرانی حجت الاسلام احمد عابدی", "post_url_2": "http://mottaghin66.blog.ir/1396/11/05/%D8%A7%D8%B3%D8%AA%D8%B4%D9%87%D8%A7%D8%AF-%D8%A8%D9%87-%D9%88%D8%A7%D9%82%D8%B9%D9%87-%D9%85%D8%A8%D8%A7%D9%87%D9%84%D9%87-%D9%88-%D8%A7%D8%B3%D8%AA%D9%86%D8%A7%D8%AF-%D8%A8%D9%87-%D9%87%D9%85%D8%B1%D8%A7%D9%87%D9%89-%D8%B9%D9%84%D9%89-%D9%88-%D9%87%D9%85%D8%B3%D8%B1-%D9%88-%D8%AF%D9%88-%D9%81%D8%B1%D8%B2%D9%86%D8%AF-%D8%A7%D9%88-%D8%A8%D8%A7-%D8%B1%D8%B3%D9%88%D9%84%E2%80%8F-%D8%AE%D8%AF%D8%A7", "post_title_2": "استشهاد به واقعه مباهله و استناد به همراهى امام على و همسر و دو فرزند او با رسول‏ خدا", "post_content_2": "\n\nدر کلام امام على علیه ‏السلام:\nبه دنبال امتناع على علیه السلام از بیعت با\nابوبکر، میان آن حضرت و ابوبکر بحث و گفتگویى درگرفت. ابوبکر با تمسک به حدیثى از\nرسول‏ خدا درصدد توجیه کار خویش بود و در مقابل على ‏علیه السلام با او احتجاج مى‏\nکرد و از او در مورد شایستگی هاى خود اعتراف مى‏ گرفت و شبیه همین احتجاج را آن\nحضرت با اصحاب شورى بعد از مرگ عمر نیز داشت. هر دو حدیث به حدیث منا شده معروف\nاست و در هر دو جا آن حضرت به واقعه مباهله و همراهى خود و همسر و دو فرزندش با\nرسول ‏خدا اشاره مى ‏کند و آنها سخن او را تأیید مى‏ کنند.\n\nادامه مطلب", "post_url_3": "http://mottaghin66.blog.ir/1396/11/03/%D8%A7%D8%AB%D8%A8%D8%A7%D8%AA-%D8%A8%D8%B1%D8%AA%D8%B1%D9%89-%D8%A7%D9%85%D8%A7%D9%85-%D8%B9%D9%84%D9%89-%D8%B9%D9%84%DB%8C%D9%87-%D8%A7%D9%84%D8%B3%D9%84%D8%A7%D9%85-%D8%AF%D8%B1-%D9%88%D8%A7%D9%82%D8%B9%D9%87-%D9%85%D8%A8%D8%A7%D9%87%D9%84%D9%87", "post_title_3": "اثبات برترى امام على علیه السلام در واقعه مباهله", "post_content_3": "\n\nاثبات برترى امام على علیه السلام\n\nدر آیه مباهله، واژه «وانفسنا» در حقیقت بر این دلالت دارد که امام على علیه السلام از همه پیامبران و اولیا و اصحاب رسول خدا صلى الله علیه و آله برتر است؛ چون در حدیث مباهله، به جز امام، کسى نبود که مشمول آن عبارت باشد. پیامبر خدا به نجرانیان فرمود: «بیایید فرزندان و زنان و جانمان را دعوت کنیم که در میدان مباهله حاضر شوند»، در حالى که به جز امام على علیه السلام ، کسى را همراه نیاورد. پس، امام على علیه السلام پس از پیامبر، از همه برتر است. در جریان مباهله، هم زمان با ثابت شدن توحید الهى در برابر مسیحیان و نبوت پیامبر، خلافت امیرمؤمنان على علیه السلام نیز با نفس بودن آن حضرت در برابر پیامبر، ثابت گردید.\n \nاتمام حجت هاى معصومان با مباهله\nادامه مطلب", "post_url_4": "http://mottaghin66.blog.ir/1396/10/30/%D8%A7%D9%87%D9%84-%D8%B3%D9%86%D8%AA-%D9%88-%D8%A2%DB%8C%D9%87-%D9%85%D8%A8%D8%A7%D9%87%D9%84%D9%87", "post_title_4": "اهل سنت و آیه مباهله", "post_content_4": "\n\n  در آیه مباهله و همچنین در روایات مربوط به آن علاوه بر علمای تشیع، قریب به اتفاق بزرگان عامّه و تسنن نیز  به صحت علمی آن از نظر محتوا و سند، در ایات و روایت تصریح نموده اند.\n\nماجرای مباهله که میان نبی اکرم اسلام(ص) و امّت مسیحی نجران با هفتاد دهکده تابع خود واقع گردیده است، از مهم ترین اتفاقات تاریخ اسلام است. (۱)\nدر این میان بزرگان اهل سنت توجه خاصی به این ماجرا و آیه نازل شده در آن نشان داده اند که خود حاکی از حقانیت و افضلیت اهل بیت پیامبر اکرم(ص) است.\nشان نزول آیه مباهله به طرق مختلف در کتب روایی و تفسیری منقول گردیده است که در این گفتار برخی از آنها با سند های متقن و صحیح مذکور می گردد:\nادامه مطلب", "post_url_5": "http://mottaghin66.blog.ir/1396/10/27/%D9%86%D8%AA%DB%8C%D8%AC%D9%87-%D8%A7%D8%B3%D8%AA%D8%AF%D9%84%D8%A7%D9%84-%D8%A8%D9%87-%D8%A2%DB%8C%D9%87-%D9%85%D8%A8%D8%A7%D9%87%D9%84%D9%87-%D9%88-%D9%82%D9%88%D9%84-%D9%88-%D9%81%D8%B9%D9%84-%D9%BE%DB%8C%D8%A7%D9%85%D8%A8%D8%B1", "post_title_5": "نتیجة استدلال به آیه مباهله و قول و فعل پیامبر", "post_content_5": "\n\n\n\nنتیجة\nاستدلال به آیه مباهله و گفتار و رفتار رسول خدا صلی الله علیه وآله وسلم به هنگام\nنزول آیه، آن شد که خداوند متعال به رسول خویش امر کرد که علی علیه السلام را نفس\nخویش بنامد تا برای مسلمانان روشن شود که او به دنبال رسول خدا صلی الله علیه وآله\nوسلم می آید و مقام امامت کبری و ولایت عامه پس از ایشان از آن اوست؛ چرا که\nخداوند هرگز به رسول خود امر نمی کند که کسی را که فاقد این خصائص است، نفس خویش\nبنامد. در همین راستا رسول خدا صلی الله علیه وآله وسلم ، حضرت امیرالمومنین علیه\nالسلام را به عنوان کاتب صلح نامه برگزید[1] و حضرتش را به نجران فرستاد تا صدقات\nکسانی را که مسلمان شده بودند و نیز جزیة کسانی را که بر دین خویش مانده بودند،\nاخذ کند. [2]\nادامه مطلب", "post_full_content_5": "\nنتیجة استدلال به آیه مباهله و قول و فعل پیامبر\nچهارشنبه, ۲۷ دی ۱۳۹۶، ۰۸:۴۰ ق.ظ\n\n\n\n\n\n\nنتیجة\nاستدلال به آیه مباهله و گفتار و رفتار رسول خدا صلی الله علیه وآله وسلم به هنگام\nنزول آیه، آن شد که خداوند متعال به رسول خویش امر کرد که علی علیه السلام را نفس\nخویش بنامد تا برای مسلمانان روشن شود که او به دنبال رسول خدا صلی الله علیه وآله\nوسلم می آید و مقام امامت کبری و ولایت عامه پس از ایشان از آن اوست؛ چرا که\nخداوند هرگز به رسول خود امر نمی کند که کسی را که فاقد این خصائص است، نفس خویش\nبنامد. در همین راستا رسول خدا صلی الله علیه وآله وسلم ، حضرت امیرالمومنین علیه\nالسلام را به عنوان کاتب صلح نامه برگزید[1] و حضرتش را به نجران فرستاد تا صدقات\nکسانی را که مسلمان شده بودند و نیز جزیة کسانی را که بر دین خویش مانده بودند،\nاخذ کند. [2]\n\n\nاز\nآیه مباهله و قول و فعل رسول خدا صلی الله علیه وآله وسلم این نتیجه نیز به دست می\nآید که حضرت صدیقة طاهره علیها السلام از همه مسلمانان و صحابه بافضیلت تر است،\nچنان که برخی از عالمان اهل سنت با استناد به این آیه و نیز حدیث شریف «فاطمةُ\nبضعةٌ مِنّی...» بر افضلیت حضرت فاطمه علیها السلام بر ابوبکر و عمر استدلال کرده\nاند و گفته اند به اجماع مسلمانان حضرت صدیقة طاهرهعلیها السلام از ابوبکر و عمر\nافضل است.[ 3] همچنین به اجماع همه مسلمانان، امیرالمؤمنین علیه السلام از حضرت\nفاطمه علیها السلام افضل است؛ در نتیجه امیرالمؤمنین علیه السلام افضل از آن دو می\nباشد پس امامت و خلافت بلافصل رسول خدا صلی الله علیه وآله وسلم حق مسلم آن حضرت\nاست. با این حال ابن روزبهان می گوید:\n\nلأمیرِالمؤمنینَ\nعلِىّ علیه السلام فی هذِهِ الآیه فضیلةٌ عظیمةٌ و هِیَ مُسلَّمةٌ، ولکِن لا تصیرُ\nدالَّة عَلَی النَّصِّ بإمامَتِهِ. [4]\nبرای\nامیرالمؤمنین علی علیه السلام در این آیه فضیلتی بزرگ هست و این امر مسلم است. لکن\nاین آیه بر نصّ به امامت ایشان دلالت ندارد.\n\nاما\nوی به این نکته تفطّن ندارد که آیه صرفاً در بیان فضیلتی بزرگ برای امیرالمؤمنین\nعلیه السلام نیست؛ بلکه به روشنی بر افضلیت امیرالمؤمنین علیه السلام دلالت دارد؛\nزیرا فضیلتی که بر اساس آیه برای امیرالمؤمنین علیه السلام اثبات می شود، برای غیر\nاو حاصل نیست؛ پس آن حضرت بافضیلت ترینِ صحابه\nاست و افضلیت لزوماً مثبِتِ امامت است.\n\nفخر\nرازی نیز به دلالت آیه بر افضلیت امیرالمؤمنین علیه السلام از سایر مسلمانان توجه\nدارد؛ لذا در این زمینه خدشه نمی کند و در عوض وی در استدال مرحوم حمصّی مناقشه می\nکند.[ 5] محمود بن حسن حمصی با استناد به آیه مبارکة مباهله افضلیت امیرالمؤمنین\nعلیه السلام بر تمام انبیا جز خاتم الانبیاء ص را اثبات می کند. و بالاخره از آیه\nمبارکة مباهله و قول و فعل رسول خدا صلی الله علیه وآله وسلم پس از نزول آن نتیجه\nمی گیریم که بر اساس دلالت آیه حسنین ـ علیهما السلام ـ فرزندان رسول خدا صلی الله\nعلیه وآله وسلم به شمار می روند و این حقیقتی است که بسیاری از بزرگان اهل تسنن بدان تصریح کرده اند[6]\n\n\n\n\n\n\n\n[1]. رک: بیهقی، السنن الکبری،\n10/ 120.\n\n\n[2]. رک: زرقانی، شرح المواهب\nاللدنیّة، 4/ 43.\n\n\n. ابن حجر عسقلانى، فتح\nالبارى، 7 / 132؛ مناوی، فیض القدیر، 4/ 421 قاری، المرقاة، 5/ 348.\n\n. ابن روزبهان، ابطال\nالباطل، 3 / 63.\n\n. تفسیر النیسابورى، هامش\nالطبرى، 3/ 214 ـ 215.\n\n. رک: فخر رازی، تفسیر.\n\n\n\n\n\n\n\n\n\n\n۴\n\n\n\n\n\n۰\n\n\n\n\n۹۶/۱۰/۲۷\n\n\nپیام غدیر\n\n\n\n\n\n\n", "post_full_content_2": "\nاستشهاد به واقعه مباهله و استناد به همراهى امام على و همسر و دو فرزند او با رسول‏ خدا\nپنجشنبه, ۵ بهمن ۱۳۹۶، ۱۰:۰۸ ق.ظ\n\n\n\n\nدر کلام امام على علیه ‏السلام:\nبه دنبال امتناع على علیه السلام از بیعت با\nابوبکر، میان آن حضرت و ابوبکر بحث و گفتگویى درگرفت. ابوبکر با تمسک به حدیثى از\nرسول‏ خدا درصدد توجیه کار خویش بود و در مقابل على ‏علیه السلام با او احتجاج مى‏\nکرد و از او در مورد شایستگی هاى خود اعتراف مى‏ گرفت و شبیه همین احتجاج را آن\nحضرت با اصحاب شورى بعد از مرگ عمر نیز داشت. هر دو حدیث به حدیث منا شده معروف\nاست و در هر دو جا آن حضرت به واقعه مباهله و همراهى خود و همسر و دو فرزندش با\nرسول ‏خدا اشاره مى ‏کند و آنها سخن او را تأیید مى‏ کنند.\n\n\nدر حدیث اول آمده است: «فانشدک بالله أبى برز\nرسول‏الله و بأهلى وولدى فی مباهلة المشرکین ام بک و باهلک و ولدک» قال ابوبکر:\n«بل بکم». (1)\nو در حدیث دوم آمده است:\n\n\n«نشدتکم بالله هل فیکم احد اخذ رسول‏الله‏صلى الله\nعلیه وآله وسلم بیده وید امرأته و ابنیه حین اراد ان یباهل نصارى اهل نجران غیرى؟\nقالوا: لا. (2)\nحدیث نقل شده در مورد دوم بدین تعبیر نیز وارد\nشده است:\n\n\n«افتقرون أن رسول‏الله صلى ‏الله علیه و آله حین\nدعا اهل نجران الى المباهلة انه لم یأت الا بى و بصاحبتى و إبنى؟\n\n\nقالوا اللهم نعم». (3)\nدر روایت معروف دارقطنى که ابن‏حجر در الصواعق\nالمحرقه نیز آورده است، حدیث منا شده چنین نقل شده است:\n\n\n«انشدکم‏الله هل فیکم احد اقرب الى رسول‏الله فی\nالرحم منى و من جعله نفسه و ابناءه ابناءه و نسائه نسائه غیرى؟\n\n\nقالوا اللهم لا». (4)\nغیر از حدیث منا شده در موارد دیگر نیز\nامیرالمؤمنین به واقعه مباهله اشاره کرده است و از آن موارد است که آورده ‏اند\nجماعتى نزد آن حضرت آمدند و گفتند از بالاترین مناقب خود براى ما بگو پس حضرتش به\nترتیب از واقعه «سدالابواب»، مباهله، ابلاغ سوره برائت بر مشرکین، تعبیر قرآن از\nاو به «اذن» [در آیه «و تعیها اذن واعیة» (الحاقة / 12)\nنزول آیه «اجعلتم سقایة الحاج…» (توبه/ 19) در\nحق او و واقعه غدیر خم یاد مى کند و در ضمن شرح واقعه مباهله مى ‏فرماید که رسول‏\nخداصلى الله علیه وآله وسلم دست من و حسن و حسین و فاطمه را گرفت و براى مباهله\nبیرون رفت. (5)\nدر روایتى دیگر که شبیه بدین روایت است امام\nصادق ‏علیه السلام مى ‏فرماید: از امیرالمؤمنین در مورد فضائلش سؤال شد آن حضرت\nبرخى را شمرد. بدو گفتند بیشتر بگو. حضرت فرمود دو پیشواى دینى از مسیحیان نجران\nبه نزد رسول‏ خدا آمدند و در مورد عیسى با آن حضرت سخن گفتند. آنگاه خداوند این آیه\nرا فرستاد «ان مثل عیسى عندالله کمثل آدم…» سپس پیغمبر وارد خانه شد و دست على و\nحسن و حسین و فاطمه «سلام‏الله علیهم اجمعین» را گرفت و بیرون آمد و کف دستش را به\nسوى آسمان گرفت و انگشتانش را باز کرد. آنها را به مباهله فراخواند . (6)\nدر حدیث مفصلى که آن حضرت هفتاد منقبت از مناقب\nخود را مى ‏شمارد به عنوان سى و چهارمین منقبت خود مى‏ فرماید: نصارى چیزى را ادعا\nکردند پس خداوند در مورد آنان این آیه را فرستاد «فمن حاجک فیه…» پس نفس من نفس\nرسول ‏خداست و «نساء» همان فاطمه است و «ابناء» حسن و حسین مى‏ باشند سپس آن قوم\nپشیمان شدند و از رسول‏ خدا خواستند که آنان را از مباهله معاف دارد و رسول‏ خدا\nآنها را معاف داشت. قسم به خدایى که تورات را بر موسى و فرقان را بر محمدصلى الله\nعلیه وآله وسلم فرستاد اگر با ما به مباهله برمی ‏خواستند هر آینه به صورت میمون‏ها\nو خوک‏هایى مسخ مى‏ شدند. (7)\n\n1) شیخ طبرسى، الاحتجاج، ج 1، ص .118\n\n\n2) همان، ج 1، ص 139، قاضى نورالله شوشترى، احقاق\nالحق، ج 3، ص 46 به نقل از الصواعق المحرقة؛ عابدین مؤمنى، مقاله على علیه السلام\nنفس رسول‏خدا در کتاب مجموعه گفتارهاى موسوم به شناخت نامه على‏علیه السلام، ص 189\nبه نقل از الصواعق المحرقة.\n\n\n3) محمدیان، محمد، حیاة امیرالمؤمنین عن لسانه، ص\n53 به نقل از کتاب سلیم‏بن قیس، امالى طوسى، تاریخ دمشق، خصال شیخ صدوق و احتجاج\nطبرسى.\n\n\n4) علامه مجلسى، بحارالانوار، ج 35، ص .267\n\n\n5) قاضى نعمان، دعائم الاسلام، ج 1، ص .16\n\n\n6) تفسیر عیاشى، ذیل آیه مباهله؛ علامه طباطبائى،\nالمیزان، ذیل آیه مباهله.\n\n\n7) رى شهرى، محمد، موسوعة الامام على‏بن ابى‏طالب،\nج 8، ص 9، و ص 240 به نقل از کتاب خصال\n\n\n\n\n\n\n\n\n\n۳\n\n\n\n\n\n۰\n\n\n\n\n۹۶/۱۱/۰۵\n\n\nپیام غدیر\n\nابوبکر\nاستناد\nامام علی ع\nامیرالمومنین\nبرائت از مشرکین\nحدیث منا\nسدالابواب\nعمر\nمباهله\nپیامبر اکرم\n\n\n\n\n\n\n\n", "post_full_content_3": "\nاثبات برترى امام على علیه السلام در واقعه مباهله\nسه شنبه, ۳ بهمن ۱۳۹۶، ۰۵:۲۹ ب.ظ\n\n\n\n\nاثبات برترى امام على علیه السلام\n\nدر آیه مباهله، واژه «وانفسنا» در حقیقت بر این دلالت دارد که امام على علیه السلام از همه پیامبران و اولیا و اصحاب رسول خدا صلى الله علیه و آله برتر است؛ چون در حدیث مباهله، به جز امام، کسى نبود که مشمول آن عبارت باشد. پیامبر خدا به نجرانیان فرمود: «بیایید فرزندان و زنان و جانمان را دعوت کنیم که در میدان مباهله حاضر شوند»، در حالى که به جز امام على علیه السلام ، کسى را همراه نیاورد. پس، امام على علیه السلام پس از پیامبر، از همه برتر است. در جریان مباهله، هم زمان با ثابت شدن توحید الهى در برابر مسیحیان و نبوت پیامبر، خلافت امیرمؤمنان على علیه السلام نیز با نفس بودن آن حضرت در برابر پیامبر، ثابت گردید.\n \nاتمام حجت هاى معصومان با مباهله\n\nاستدلال مقام عصمت با مباهله و اتمام حجت پیامبر به وسیله آن، در درجه اول، دلیلى است بر محتواى بلند علمى و یقینى بودن سند مباهله و در درجه دوم، از عمق مطالب قابل استخراج از باطن این ماجرا خبر مى دهد. پیامبر اکرم صلى الله علیه و آله یک بار، امیرمؤمنان على علیه السلام در ده مورد که نقاط حساسى از تاریخ غصب خلافت بوده است، امام حسن علیه السلام در دو مرتبه در برابرمعاویه؛ امام حسین علیه السلام در یک مورد در جمع صحابه در منا؛ امام باقر علیه السلام در سه مورد؛ امام صادق علیه السلام در سه مورد، امام کاظم علیه السلام در دو مورد، امام رضا علیه السلام در سه مورد در مناظره با مأموران و علماى مذاهب مختلف، امام هادى علیه السلام در یک مورد و امام حسن عسکرى علیه السلام در یک مورد به ماجراى مباهله استدلال فرموده اند.\n \nاتمام حجت اصحاب معصومان علیهم السلام\n\nاصحاب پیامبر صلى الله علیه و آله به عنوان شاهدان عینىِ ماجراى مباهله و فضیلت بزرگى که در آن روز براى اهل بیت علیهم السلام ثبت شده و نیز اصحاب ائمه علیهم السلام به عنوان عالمان نزدیک به مقام عصمت که حقایق را دقیق تر به دست آورده اند، حجتى بزرگ بر همه کسانى هستند که سخن آنان را مى شنوند. از حُذَیْفه، جابر، ابن عباس، ابوسعید خِدرى، ابن ابى سَلْمِه و دیگر اصحاب درباره مباهله مطالبى رسیده و یحیى بن یَعْمُر به وسیله مباهله، اتمام حجتى عظیم در برابر حجاج، حاکم ستمگر اموى کرده است، به گونه اى که این دشمن خون خوار شیعه، به مباهله و محتواى بلند آن اقرار کرد. البته باید دانست حجاج، یحیى را پس از محاکمه به تیغ جلاد سپرد.\nاین مناظره، اوج افتخار شیعه را مى رساند که اسناد مطمئن اعتقاد خویش را در هر زمان و مکانى با رشادت، عرضه و سخن حق خویش را ثابت مى کند.\n \nاقرار دشمنان به مباهله\n\nبا آنکه دشمنان اهل بیت علیهم السلام هرگز حاضر به بیان فضیلت هاى ایشان نمى شوند، ولى در مواردى مانند مباهله، مسئله آن قدر روشن و قطعى است که بدان اقرار کرده اند. این موارد، اتمام حجت مهمى بر ضد خودشان است که بر یقین ما مى افزاید. اعتراف سعد بن ابى وَقّاص، از سران جریان سقیفه که هیچ سابقه دوستى با اهل بیت علیهم السلام ندارند؛ اعتراف عبدالله بن عمر که سوابق بسیارناخوشایندى با خاندان پیامبراعظم صلى الله علیه و آله داشته است؛ اعتراف حسن بصرى از کسانى که روزگار خود را با نفاق و دورویى گذراند؛ اعتراف شعبى که از دشمنان اهل بیت علیهم السلام است و در زمان حجاج مى زیست و از هیچ اقدامى بر ضد اصحاب ائمه علیهم السلام فروگذار نکرد و اعتراف شهر بن خَوشَب از علماى مخالف شیعه که در این مخالفت پیشینه طولانى دارد، از جمله این اعتراف ها به شمار مى آید.\n \nعید مباهله\n\nمباهله، روز جشن توحید و نبوت و امامت است. عیدى است که در غدیر امضاى «رَضِیتُ لَکُمُ الاِسلامَ دِینا» بر آن زده شد. روزى است که توحید آن گونه که خدا مى خواست، جلوه گر شد و نبوت با سندهایى از کتاب هاى آسمانى به اثبات رسید و امامت با معرفى نفس رسول، کامل ترین جلوه خود را نشان داد. این پیوستگى توحید و نبوت و امامت، اعتقاد شیعه است و خط مستمرى را تداعى مى کند که ارتباط مستقیم بشر با خدایش در هیچ زمانى قطع نمى شود. از همین روست که شیعه، مباهله را روز خود مى داند و هرساله خاطره آن را گرامى مى دارد. مباهله، روز توحید و جشن نبوت و عید ولایت و برائت است که در طول تاریخ پیامبران، فقط یک بار با این شکوه مندى رخ داده است.\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۱/۰۳\n\n\nپیام غدیر\n\n\n\n\n\n\n", "post_full_content_1": "\nچرا آیه ی مباهله فضیلت برای امیرالمومنین علیه السلام است؟\nشنبه, ۷ بهمن ۱۳۹۶، ۱۱:۱۵ ق.ظ\n\n\n\n\nچرا آیه ی مباهله فضیلت برای امیرالمومنین علیه السلام است؟\nفَمَنْ حَاجَّکَ فیهِ مِنْ بَعْدِ ما جاءَکَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَکُمْ وَ نِساءَنا وَ نِساءَکُمْ وَ أَنْفُسَنا وَ أَنْفُسَکُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْکاذِبینهرکس با تو ای پیامبر محاجه و مناظره کند درباره عیسی(یعنی هرکه ادعای خدائی عیسی را بکند) بگو بیائید و فرزندان خودمان را نیز بگوئیم بیایند و زنانمان را نیز بگوئید بیایند (فاطمه زهرا سلام الله علیه و زنان مسیحی) و خودمان را نیز بگوئیم بیایند. که مقصود امیرالمومنین علیه السلام است. (أَنْفُسَنا وَ أَنْفُسَکُمْ) و معنای آن این است که حضرت علی خود پیامبر است و پیامبر خود علی است و هیچ تفاوتی باهم ندارند، همانگونه که در دعای ندبه می گوئیم انا و علی من شجره واحده و سائر الناس من شجر شتی پیامبر و علی یک ریشه و درختند، یعنی یک روحند در دو بدن و بقیه مردم متفاوتند. و علت اینکه مهمترین فضیلت امیرالمومنین است این است که این آیه می گوید علی علیه السلام با پیغمبر اکرم (ص) یکی است و هیچ تفاوتی نمی کند و نفس علی، نفس پیامبراست و نفس پیامبر، نفس علی است.\nبرگرفته از سخنرانی حجت الاسلام احمد عابدی\n\n\n\n\n\n\n\n\n\n۳\n\n\n\n\n\n۰\n\n\n\n\n۹۶/۱۱/۰۷\n\n\nپیام غدیر\n\n\n\n\n\n\n", "post_full_content_4": "\nاهل سنت و آیه مباهله\nشنبه, ۳۰ دی ۱۳۹۶، ۰۹:۲۰ ق.ظ\n\n\n\n\n  در آیه مباهله و همچنین در روایات مربوط به آن علاوه بر علمای تشیع، قریب به اتفاق بزرگان عامّه و تسنن نیز  به صحت علمی آن از نظر محتوا و سند، در ایات و روایت تصریح نموده اند.\n\nماجرای مباهله که میان نبی اکرم اسلام(ص) و امّت مسیحی نجران با هفتاد دهکده تابع خود واقع گردیده است، از مهم ترین اتفاقات تاریخ اسلام است. (۱)\nدر این میان بزرگان اهل سنت توجه خاصی به این ماجرا و آیه نازل شده در آن نشان داده اند که خود حاکی از حقانیت و افضلیت اهل بیت پیامبر اکرم(ص) است.\nشان نزول آیه مباهله به طرق مختلف در کتب روایی و تفسیری منقول گردیده است که در این گفتار برخی از آنها با سند های متقن و صحیح مذکور می گردد:\nالف – احمد بن حنبل پیشوای مذهب حنبلی و از مشایخ و بزرگان اهل تسنن، نقل نموده :\nهنگامی که آیه نازل گردید : «ندعُ اَبنائَنا و اَبنائکُم» رسول خدا(ص) علی، فاطمه، حسن و حسین – رضوان الله علیهم اجمعین – را دعوت کرد؛ آنگاه فرمود : «بارخدایا  اینان اهل بیت من هستند» (۲)\nب – ابن عساکر از بزرگان اهل سنت به سند خود از ابی طفیل نقل کرده است که امیرمومنان علی علیه السلام با  اصحاب شورا مناظره کرد و جمله ای از فضائل و مناقب خویش را برای آنان برشمرد که از آن جمله فرمود : «شما را به خدا سوگند می دهم، آیا در میان شما کسی نزدیک تر به رسول خدا(ص) در خویشاوندی هست؟ و شخصی که نبیّ مکرم او را نفس خود خوانده و فرزندان او را فرزندان خود و زنان او را زنان خود خوانده باشد غیر از من { علی بن ابی طالب } وجود دارد؟\nهمگی گفتند : «بارخدایا هرگز!! » (۳)\nج – ترمذی نیز با همین سند و متن، این حدیث را نقل کرده و آنگاه تصریح به صحت و اتقان آن نموده است! (۴)\nد – حاکم نیشابوری از سعد بن ابی وقّاص نقل کرده که :\nهنگامی که آیه مباهله نازل گردید، رسول خدا(ص) علی، فاطمه، حسن و حسین – رضی الله عنهم – را خواسته آنگاه فرمود : «پروردگارا اینان اهل بیت من هستند! » (۵)\nه – در کتاب «الفصول المختاره» آمده است : مامون عباسی روزی به امام رضا علیه السلام عرض کرد مرا به نزدیک  ترین فضیلت امیر المومنین علی(ع) خبر بده که قرآن بر آن دلالت دارد.\nحضرت فرمود : «فضیلت مباهله، که خداوند در آیه مباهله فرمود ... آنگاه رسول خدا صلی الله علیه و آله حسن و حسین که دو فرزند او به حساب می آمدند را دعوت نمود و نیز فاطمه را که در موضع نساء او به حساب می آمد را خواست و نیز امیر مومنان علی علیه السلام را که به حکم خداوند سبحان نفس او به حساب می آمد را دعوت نمود. و به تحقیق ثابت شد که احدی از خلق خدا جلیل تر و افضل از رسول خدا(ص) نمی باشد؛ پس واجب است که احدی افضل از نفس پیامبر اکرم به جز علی به حکم خداوند نباشد. » (۶)\nاز طرفی دیگر علاوه بر تصریح به صحت شان نزول آیه مباهله در داستان واقع میان نبی اکرم و اسقف نجران، حدیث مباهله را نیز که در کتب مختلف ذکر گردیده، می توان از میان اقوال اعاظم اهل سنت به صحت و تایید آن حدیث پی برد. از آن جمله طرق مختلف عبارت اند از :\nالف – وجود حدیث در صحاح مسلم و ترمذی (۷)\nب – ذهبی که انقد المنقّدین علما اهل سنت نسبت به مذهب شیعه می باشد در «تلخیص المستدرک» به صحت  این حدیث اذعان دارد.\nج – تصریح قاضی ایجی به صحت حدیث که می گوید : « . . . مراد از انفسنا خود پیامبر نیست، بلکه مقصود علی(ع)، چرا که انسان خودش را دعوت نمی کند ... » (۸)\nد – ارسال مسلم دانستن حدیث که ابن اثیر آن را در «الکامل» از مسلمات حدیث دانسته است. (۹)\nپس در نهایت به این نتیجه می توان رسید که در آیه مباهله و همچنین در روایات مربوط به آن علاوه بر علمای تشیع، قریب به اتفاق بزرگان عامّه و تسنن نیز به صحت علمی آن از نظر محتوا و سند، درایت و روایت تصریح نموده اند.\nدر حقیقت به اثبات این آیه و اخبار آن اهل بیت(ع) عزیز ترین بستگان پیامبرند لذا پیامبر اکرم این افراد را برای مباهله که موضع حساسی است و احتیاج به دعا دارد به همراه خود می آورد که این خود دلالت بر افضلیت آنها بر دیگران دارد.\nبنابر این نیکو و شایسته است که این واقعه را تمامی مسلمانان به عنوان عیدی بزرگ گرامی دارند؛ چرا که حقانیت پیامبر اکرم و اهل بیت ایشان(ع)، در آن به اثبات رسیده است.\n\n\n\n۱ – یاقوت حموی. معجم البلدان. ج ۵ . ص ۲۶۷ و ۲۶۸\n۲ – مسند احمد. ج ۱ . ص ۱۸۵\n۳ – ترجمه تاریخ دمشق ابن عساکر. ج ۳ . ص ۹۰\n۴ – صحیح ترمذی. ج ۵ . ص ۵۹۶\n۵ – مستدرک حاکم. ج ۳ . ص ۱۵۰\n۶ – الفصول المختاره. ص ۳۸\n۷ – صحیح مسلم. ج ۱۲ . ص ۱۲۹\n۸ – شرح مواقف. ج ۸ . ص ۳۶۷\n۹ – کامل ابن اثیر. ج ۲ . ص ۲۹۳\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۱۰/۳۰\n\n\nپیام غدیر\n\n\n\n\n\n\n"}