{"type": "blog", "blog_name": "ققنوس آزاد", "blog_url": "http://ghoghnoseazad.blog.ir/", "post_url_1": "http://ghoghnoseazad.blog.ir/1396/11/03/%D8%AC%D8%B4%D9%86-%D8%B3%D8%AF%D9%87", "post_title_1": "جشن سده", "post_content_1": "\n\n\n\nیکی روز شاه جهان سوی کوه /گذر کرد با\nچند کس همگروه\nپدید آمد از دور چیزی دراز/سیه رنگ و تیره‌تن و تیزتاز\nدوچشم از بر سر چو دو چشمه خون/ز دود دهانش جهان تیره‌گون\nنگه کرد هوشنگ باهوش و سنگ/گرفتش یکی سنگ و شد تیزچنگ\nبه زور کیانی رهانید دست/جهانسوز مار از جهانجوی جست\nبرآمد به سنگ گران سنگ خرد/همان و همین\nسنگ بشکست گرد\nفروغی پدید آمد از هر دو سنگ/دل سنگ گشت از فروغ آذرنگ\nنشد مار کشته ولیکن ز راز/ازین طبع سنگ آتش آمد فراز\nجهاندار پیش جهان آفرین/نیایش همی کرد و خواند آفرین\nکه او را فروغی چنین هدیه داد/همین آتش\nآنگاه قبله نهاد\nبگفتا فروغیست این ایزدی/پرستید باید اگر بخردی\nشب آمد برافروخت آتش چو کوه/همان شاه در\nگرد او با گروه\nیکی جشن کرد آن شب و باده خورد/سده نام آن جشن فرخنده کرد\nز هوشنگ ماند این سده یادگار/بسی باد چون او دگر شهریار\nکز آباد کردن جهان شاد کرد/جهانی به نیکی ازو یاد کرد\n\n\n\n\n\nیکی از جشن های دیرینه ایرانیان\nجشن سده است که درشب  دهم بهمن ماه یعنی\nآبان روز برگزار میشود.این جشن در تقویم جدید زرتشتیان مصادف با مهر روز از بهمن\nماه است ولی ابوریحان بیرونی و دیگر منابع آنرا آبان روز گزارش کرده اند.جشن سده\nبزرگترین جشن آتش و از کهن ترین آیین ایران باستان است.در چنین شبی مردم در گذشته\nبر پشت بام خانه هایشان آتشی می افروختند و مطابق با فرهنگ خود در کنار آتش به\nشادی کردن و خواندن ترانه هایی مشغول میشدند و آرزوی رفتن سرما و آمدن گرما می کردند \nامروزه هم مردم\nدر برخی نقاط بر پشت بام خانه هایشان آتش می کنند واین شب را مطابق با آیین آن جشن\nمیگیرند.جشن سده یکی از جشن های ملی ایران است و به مذهب و دین و گروه خاصی تعلق\nندارد و هر کس میتواند آنرا برای خود جشن بگیرد\n\n\n\n\nابوریحان بیرونی می‌نویسد:\n\"سده گویند یعنی صد و آن یادگار اردشیر بابکان است و در علت\nو سبب این جشن گفته‌اند که هرگاه روزها و شب‌ها را جداگانه بشمارند، میان آن و آخر\nسال عدد صد بدست می‌آید و برخی گویند علت این است که در این روز زادگان کیومرث – پدر نخستین – درست صدتن شدند و یکی از خود را بر همه پادشاه گردانیدند و\nبرخی برآنند که در این روز فرزندان مشی و مشیانه به صد رسیدند و نیز آمده: “شمار\nفرزندان آدم ابوالبشر در این روز به صد رسید. ”\n.\n\n\n \n", "post_url_2": "http://ghoghnoseazad.blog.ir/1396/11/02/%D8%A8%D8%A7%D8%B1%D8%A7%D9%86-%DA%A9%D9%88%D8%AB%D8%B1%DB%8C", "post_title_2": "باران کوثری", "post_content_2": " باران کوثری گرانقدر متفاوت تر از بسیاری از هنرمندان و افراد سرشناس در صفحه اینستا گرام نوشت  : \nطفلی به نام شادی\nدیری‌است گم‌شده‌است\nبا چشم‌های روشن براق\nبا گیسوی بلند، به بالای آرزو .\nهر کس از او نشانی دارد\nما را کند خبر\nاین هم نشان ما:\nیک سو خلیج فارس\nسوی دگر خزر\n. \" شفیعی کدکنی\"\n.\n.\nیک سال از فاجعه پلاسکو گذشت.\nو من در دنباله این یادداشت باران گرانقدر می گویم : \nهیس ... کشتی طلا را ... \n\n\n\n\n", "post_url_3": "http://ghoghnoseazad.blog.ir/1396/11/02/%D8%A8%D9%87%D9%85%D9%86-%D9%85%D8%A7%D9%87-%D8%AF%D8%B1-%D8%A7%DB%8C%D8%B1%D8%A7%D9%86-%D8%A8%D8%A7%D8%B3%D8%AA%D8%A7%D9%86", "post_title_3": "بهمن ماه در ایران باستان", "post_content_3": "\nبا سپاس از سایت خردگان \nدویم ( دوم ) : بهمن \n\n\nجشن بهمنگان (بهمنجه -  بهمن گه – بهمن گاه  - گاهِ بهمن )\n \nبهمنگان از جشن‌های باستانی است که تا دوره‌های\nپس از اسلام نیز در ایران رواج داشته است اما امروز جایگاه پیشین را ندارد. ایرانیان\nدر این روز خوراک‌هایی می‌پختند و آنها را با شیر خالص می‌خوردند. همچنین از\nگیاهان روغن می‌گرفتند و هم برای بیماری های پوستی و استخوانی به صورت ماساژ و هم خوراکی می خوردند  \nبیرونی درباره این جشن نوشته است:\n… مردم فارس در دیگ‌هایى از جمیع دانه‌هاى خوردنی را با گوشت   مى‌پزند\nو آنرا با شیر خالص مى‌خورند و مى‌گویند که حافظه را این خوراک زیاد مى‌کند و این روز را در چیدن\nگیاه‌ها و کنار رودخانه‌ها و جویها و روغن گرفتن و تهیه بخور و سوزاندنی‌ها می گذرانند که خاصیت \nمخصوص این روز است و بر این گمانند که جاماسب وزیر گشتاسب این کارها را در این\nروز انجام مى‌داد و سود این چیزها در این روز بیشتر از دیگر روزهاست )بیرونی صفحه 350 سال 1386 (.\nدر اشعار فارسی فراوان واژه بهمنجه به کار رفته\nاست که می‌توان به موارد زیر اشاره کرد:\nفرخی می گوید: \nبعد ما کز سر عشرت همه روز افکندی/سخن رفتن و\nنارفتن ما در افواه\nاندر آمد بدر حجره من صبحدمی /روز بهمنجه یعنی\nدوم بهمن ماه\nانوری می گوید: \n فرخش باد و\nخداوند فرخنده کناد/عید فرخنده و بهمنجه بهمن مه را\nمنوچهری دامغانی می گوید : \nاورمزد و بهمن و بهمنجه فرخ بود/فرخت باد اورمزد\nو بهمن و بهمنجه\n\n و پنجم بهمن ماه : جشن نوسره\n                                                این جشن پنج روز پیش از جشن سده برگزار می شده است.\n\n\n      این جشن بیشتر برای پاسداشت و نکو داشت سده است و  از آداب برگزاری جشن نوسره بر پایی آتش و \nخواندن نیایش و دعا در درگاه حق میباشد، در روایت ها آمده که با برگزاری \nاین مراسم بزرگان دینی و مذهبی و مسئولان با برنامه ریزی و ایجاد آمادگی \nبرای جشن سده به هر چه باشکوه برگزار شدن آن می پرداختند.\n\n      روز پنجم از هر ماه به سپندارمذ در آیین \nباستان پارسی نسبت داده شده است که (به مناسبت سبزکنندگان زمین و سبز شدن \nزمین) به منظور ستایش و گرامیداشت زنان این روز را در ماه به گرامیداشت \nزنان اختصاص داده اند.", "post_url_4": "http://ghoghnoseazad.blog.ir/1396/10/27/%D9%87%D9%85%DB%8C%D8%B4%D9%87-%D8%AF%D8%B1-%D8%B3%D9%88%DA%AF%DB%8C%D9%85", "post_title_4": "همیشه در سوگیم", "post_content_4": "", "post_url_5": "http://ghoghnoseazad.blog.ir/1396/10/26/%D8%AF%DB%8C%D9%85%D8%A7%D9%87-%D8%B4%D9%88%D9%85-%D8%A7%DB%8C%D8%B1%D8%A7%D9%86%DB%8C", "post_title_5": "دیماه شوم ایرانی", "post_content_5": "دیماه را هرگز دوست نمی دارم .  بیش از همه اینکه آغاز بیماری پدرم بود و اکنون انگار سالهای سال است که جای خالی برکت وجودش در دلم آتش است \n\nدلم برایش تنگ است . که با  صدای آسمانی و زیبایش به من درسهای زیادی بدهد و من با گوش جانم بپذیرم . \n\nآقای بهشتم رفت و من چه سوگهایی را با سوگ پدر شریک و همداستان کردم . \n\nهنوز آتش  30 ام دیماه سال گذشته را در جانم خاموش نشده  و هنوز یادش جان دلم را می سوزاند \n\n\nو شنبه پیش ... \n\n\n\n\n\nچه سودمان باشد اگر نام عزیزانمان هر روز در کتابهای اندوه جانمان  جاودانه شود داغ دلمان همگام با زمانه شود \n\n\n\nسروده های دلتان نگفته خاموش شد تا بر لب دوستدارانتان ترانه ای خاموش و بغض آلوده شود \n\n\n\nدریا بهت زده   کوچ آتشینتان  را نگاه می کرد \n\n\nافسوس و دریغ که دیگر بجز نام هیچ نشانی از شما نیست . \n\n\n\n\n\n\n\n\n\nجهان توفان زده شد از سوختنتان اما اینجا تنها  نسیمی آمد ه گویا - تنها یک روز برایتان عزای عمومی گرفته ایم \n\n\n\nما که خواندیم که نوشتند یک کشتی به شما برخورد کرده تا جاودانه شوید \n\n\nخدا می داند شاید در آن جهان چیز دیگری نوشتند و به شما گفتند تا بدانید . \n\n\n\nما هم یک روز بی برو برگشت خواهیم آمد . تا آن هنگام همه چیز را یادداشت کنید تا ما از روی خط شما بخوانیم . جعبه سیاه مفت چنگ چینی شان . شاید این چینی نازک تا حالا شکسته باشد . \n\n\n\n\n\n\n\n\n\n\n"}