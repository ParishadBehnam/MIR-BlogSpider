{"type": "blog", "blog_name": "midnight", "blog_url": "http://midnight.blog.ir/", "post_url_1": "http://midnight.blog.ir/1396/07/19/%D8%A7%D9%81%D8%B3%D8%A7%D9%86%D9%87%20%D9%87%D8%A7%DB%8C%20%D8%B4%D9%87%D8%B1%DB%8C%20%D8%AA%D8%B1%D8%B3%D9%86%D8%A7%DA%A9%20%D8%AF%D8%B1%D8%A8%D8%A7%D8%B1%D9%87%20%D8%A2%DB%8C%D9%86%D9%87!", "post_title_1": "افسانه های شهری ترسناک درباره آینه!", "post_content_1": "\nجالبه.امتحان کنیدو نتیجشو به منم بگین!\n\nداستان\n دختری است که مرده به خاکش می سپارند، امّا در واقع زنده است. او تلاش می \nکند تا خود را از درون تابوت بیرون کشیده و فرار کند، امّا....\n\n                                                          \n\n\n\n\n\n\n\n\n\n چه کسی تاکنون یک یا دو تا از این داستان های ترسناک شهری را نشنیده \nاست؟ هر افسانه ای، می تواند کمی حقیقت را درون خود داشته باشد. حتّی اگر \nنمی توانید یک افسانه را به طور کامل باور کنید، آن را خوانده و امتحان \nکنید، و دقّت کنید که آیا موهای بدنتان سیخ نمی شود. برخی از افسانه های \nشهری پشت درهای بسته و جلوی آینه ها و در تاریکی کامل ساخته شده اند. افسانه شهری: نوزاد آبیبرای\n آنکه این افسانه را به مرحله اجرا در آوریم، باید به درون حمام روید، در \nرا ببندید، و چراغ ها را خاموش کنید. برای آغاز یک افسانه ترسناک، این \nفاکتورها کافی است. البتّه این بستگی به اندازه حمام شما و کوچک بودن آن و \nاینکه شما تا چه حدّ از مکان های بسته می ترسید. گام بعدی این است که \nوانمود کنید، در حال تکان دادن یک عروسک هستید، در حالیکه سیزده بار عبارت \nنوزاد آبی را زیر لب زمزمه می کنید. با این کار، یک نوزاد ظاهر شده و شما \nرا خراش می دهد. هنگامی که این اتفاق افتاد، شما باید عروسک را انداخته و \nفرار کنید. زیرا اگر این کار را انجام ندهید، زنی ظاهر خواهد شد و چنان \nفریادی خواهد زد که بر اثرش، تمام شیشه ها می شکنند. \"نوزاد را به من بده!\"\n اگر نوزاد را به او پس ندهید، به دست او کشته خواهید شد. حال، آیا جرات \nتکان دادن یک عروسک را دارید؟ \n\n \n\n\n\n\nافسانه شهری: بانوی سپیدپوشآیا به تازگی یکی از کسانی را که \nدوست داشته اید، از دست داده اید؟ بانوی سپیدپوش به شما روشی را نشان می \nدهد تا بتوانید آنها را ببینید.به تنهایی داخل حمام شده و چراغ ها را \nخاموش کنید. پنج بار بچرخید و عبارت بانوی سپیدپوش را تکرار کنید. به سمت \nمخالف چرخیده و پنج بار نام کسی را که از دست داده اید و آرزوی دیدنش را \nدارید، تکرار کنید. پس از اینکه نام آنها را صدا زدید، در آینه آنها را \nخواهید دید.\n\n\n", "post_url_2": "http://midnight.blog.ir/1396/07/19/%D9%85%D8%B1%D9%85%D9%88%D8%B2%D8%AA%D8%B1%DB%8C%D9%86%20%DA%A9%D8%AA%D8%A7%D8%A8%20%D8%AC%D9%87%D8%A7%D9%86%20%D8%AE%D9%88%D8%A7%D9%86%D9%86%D8%AF%DA%AF%D8%A7%D9%86%D8%B4%20%D8%B1%D8%A7%20%D8%A8%D9%87%20%D8%A8%D9%84%D8%A7%20%D9%85%D8%A8%D8%AA%D9%84%D8%A7%20%D9%85%DB%8C%DA%A9%D9%86%D8%AF", "post_title_2": "مرموزترین کتاب جهان خوانندگانش را به بلا مبتلا میکند", "post_content_2": "نام دیگرش اما الضعیف است. نویسنده اصلی این کتاب فردی بدوی اهل شام به نام عبدل ال حضرت در سال ۶۹۹ نوشته شده است.\n \nوبسایت کافه ترک: کتاب نکرونومیکون رستاخیز مردگان و یا کتاب دیوانه کننده القابی است که روی این کتاب نهاده اند.نام دیگرش اما الضعیف است. نویسنده اصلی این کتاب فردی بدوی اهل شام به نام عبدل ال حضرت در سال ۶۹۹ نوشته شده است.بعد از آنکه کتاب توسط ال حضرت به پایان رسید. بدن تکه تکه شده اش پیدا شد. دلیل و نحوه قتل نامعلوم  بود.کتاب\n اصلی (نمونه دیگری از این کتاب توسط اچ پی لاو کرفت نوشته و در ژانر  وحشت\n روانه بازار شد) شامل ۷ جلد است. و در ارتباط با آینده بشریت پیشگویی هایی\n در آن گنجانده شده است. بنا به ادعایی تعدادی از پیشگویی های نوستر آداموس\n برگرفته از این کتاب است.\n \n\n\nمدرکی از سال ۱۴۸۷ توسط  راهب وارمیوس (olaus wormius) بر جای مانده \nاست. او طبق این نوشته به کتاب بسیار خطرناکی اشاره میکند. این کتاب مرموز \nخواننده را به شدت تحت تاثیر خود قرار می دهد. وارمیوس در یکی دیگر از \nنوشته هایش می گوید: وقتی ترجمه کتاب به دستم رسید. مقداری از آن را مطالعه\n کردم و بلافاصله آنرا در آتش سوزاندم. چون حقایقی در آن  فاش میشود که \nهنوز هیچکس برایش آماده نیست. به زمان بسیار زیادی برای درکش محتاجیم!اما\n ترجمه ای که راهب واریوس ادعا میکرد در آتش سوزانده است. سال ۱۵۸۶ در پراگ\n یکبار دیگر پیدا شد. اما در دستان فردی که همه او را به عنوان جادوگر \nمیشناختند. دکتر جان دی و دستیارش ادوارد کلی، بنا به شایعه ها این دو بعد \nاز پیدا کردن این کتاب سعی در زنده کردن مردگان! کردند.\n\nکتاب سپس بوسیله فردی کلکسیونر به نام الیاس اشمول به کتابخانه بودلین \nآکسفورد هدیه داده شد. از این کتاب دو نسخه دیگر در کتابخانه های موزه \nبریتانیا و واتیکان  موجود است.نسخه کتاب نکرونومیکون کتابخانه بودلین در سال ۱۹۳۴ ناپدید  شد.گفته میشود ( هیتلر به علت علاقه زیادش به متافیزیک به نحوی این کتاب را بدست آورد) و بعد از آن دیگر ردی از آن نسخه در دست نیست.نسخه\n موجود در موزه بریتانیا در سال ۱۹۴۰ از فهرست خارج و به انبار منتقل شد. \nسپس همراه جواهرات سلطنتی خانواده پادشاهی در گالر قلعه حفاظت شده قرار \nگرفت.آنچه این کتاب را خطر ناک جلوه میدهد. تنها بخش دیوانه کننده \nآن یعنی بخش صدمات فیزیکیش نیست. بلکه حقایق نوشته شده در کتاب آنقدر بی \nپرده و بی رحمانه است. که باعث فرو ریختن تمامی باورها و ذهنیت فرد در \nارتباط با زندگی میشود. و تنها برای انسانی که کتاب را مطالعه میکند. \nتاریکی و یک هیچ بزرگ به ارمغان می آورد. یعنی اگر فرد از خواندن این کتاب \nبه مرز جنون نرسد. مجبور است در بی هدفی و تاریکی مطلق زندگی کند…\n ", "post_url_3": "http://midnight.blog.ir/1396/07/09/%D9%87%D8%A7%D9%84%D8%A7%DB%8C-%D9%BE%D9%88%D8%B2%D8%A7%D9%86", "post_title_3": "هالای پوزان", "post_content_3": "\nاین ماجراخیلی وقت پیش برای دایی مادرم   قبل از انقلاب و زمان شاه رخ داده این ماجرا را از زبان دایی مادرم تعریف می کنم :\nیه روز زمستانی بعد از کلی خواهش و التماس از فرمانده گردان \nمرخصی چند روزه گرفتم و با خوشحالی به طرف خونه ، توی روستا حرکت کردم برای\n رفتن به روستا ابتدا رفتم ترمینال جنوب(خزانه) و بلیط اتوبوس برا تبریز \nگرفتم.\nحدوده ساعت 7 عصر ماشین حرکت کرد، تمام راه پوشیده از برف بود و\n برف همه جا رو سفید پوش کرده بود. تمام مدت تو اتوبوس به روستا و خانواده \nام فکر میکردم که مدتها دور از اونا بودم، چیزی حدوده چهار ماه ....\nاز یه طرف خوشحال بودم که میرم خونه و از یه طرف هم نگران شاید\n باید به حرف فرمانده گردان گوش می دادم وتوی این روز زمستانی و سرد ، \nکولاکی مرخصی نمی گرفتم...\n \nادامه مطلب", "post_url_4": "http://midnight.blog.ir/1396/07/09/%D9%85%D8%B3%D8%A7%D9%81%D8%B1", "post_title_4": "مسافر", "post_content_4": "\n\nعموی دوستم ساکن یکی از شهرستانهای اطراف قزوین حدود چهل داشت سرحالو سالم و شاداب حتی لب به سیگار نمیزد\nمتاهل بود با مینی بوسی که داشت هر روز مسافرا رو به مسیری که از وسط چنتا روستا رد میشد میبرد .\nمسافرا تو مسیر روستاها یا مزارع اطراف جاده پیاده میشدن گاهی هم مسیر کوتاهی رو وسط جاده سوار مینی بوس میشدن .عادت داشت گاهی با مسافرا سر مسائل روز بحث کنه بعضی اوقات هم رابطش با مسافرا فقط تبادل لبخند بود بیشتر زندگیشو به رانندگی گذرونده بود\n خیلی واقع بین بود و برای اسایش خانوادش تلاش میکرد\nپسر 17 ساله یکی از اقوامش شاگردش بود که کرایه هارو جمع میکرد در رو باز میکرد یا برا مسافرا اب میبرد.باین وصف زندگیش به ارومی پیش میرفت\nاون صبح پاییزی شاگردش زنگ زد که بخاطر بیماری مادرش نمیتونه بیاد .راننده بعد از خوردن صبحانه بطرف گاراژ رفت مینی بوس رو بیرون اورد گرچه رانندگی تو هوای سرد\nچندان خوشایند نبود بخصوص که امروز شاگردش هم نیومده بود\n \nماشین رو همون جای همیشگی پارک کرد و منتظر موند تک تک مسافرا سوار شن طبق معمول وقتی تعداد مسافرا بحد نصاب رسید مینی بوس رو روشن کرد و به راه افتاد\nبعد از اینکه بین راه هم چند نفرو سوار کرد از اینه جلو متوجه پیرمرد خیلی سالخورده و ضعیفی شد که تمام مدت بهش زل زده بود\nو اونو از اینه جلو ماشین میپایید...\nاز اونجاکه اواخر پاییز بود مسافرای روستا کمتر شده بودن .مردم یکی یکی پیاده شدندیگه جز اون پیرمرد و راننده کسی تو ماشین نبود پیرمرد اومد و ردیف جلو نشست\nراننده نمیدونست کجا باید پیرمرد رو پیاده کنه هنوز تا اخرین ده خیلی مونده بود\nنگاه خیره پیرمرد ازار دهنده بود\n راننده از پیرمرد پرسید:\n\"عمو کجا میری؟\nپیرمرد که از اول مسیر یک کلمه هم حرف نزده بود جواب نداد راننده بی اعتنا به پیرمرد به رانندگیش ادامه داد تو مسیری بودن که فقط دشت بکر بود\nهنوز چند کیلومتر تا نزدیکترین ده باقی مونده بود که پیر مرد ایستاد راننده به خیال اینکه پیرمرد میخواد پیاده شه بلند شد و در مینی بوس رو باز کرد\nپیرمرد پول کرایه رو روی صندلی کنار راننده گذاشت...\nموقع پیاده شدن بود که که راننده متوجه سم های پیرمرد جن شد و خشکش زد\nوقتی پیر مرد جن اخرین نگاه رو به راننده انداخت و چهره واقعیشو با خباثت نمایش داد قلب راننده بیچاره که تحمل این شوک عصبی رو نداشت ایستادو در جا سکته کرد\n \nخدا میدونه چند ساعت راننده نگون بخت سکته کرده تو اون سرما کف ماشین بیهوش بود بالاخره یکی از روستاییها که با موتور رد میشد متوجه مینی بوس شد\nوقتی دید نمیتونه اونو بهوش بیاره اونو به بیمارستان رسوند\nفردای اونروز راننده تو بخش سی سی یو بهوش اومد و با لکنت زبان و بدبختی اونچه رو که دیده بود تعریف کرد\nتا پنج روز بعد بخاطر حال وخیمش تو سی سی یو بستری بود که روز ششم بعلت نامعلوم دوباره سکته کرد و دار فانی رو وداع گفت.", "post_url_5": "http://midnight.blog.ir/1396/07/03/%D9%85%D9%88%D8%AC%D9%88%D8%AF%DB%8C-%D8%A8%D9%87-%D8%B4%DA%A9%D9%84-%DA%86%D9%88%D9%BE%D8%A7%D9%86", "post_title_5": "موجودی به شکل چوپان", "post_content_5": "پدربزرگم زمانی که ما برای تفریح به روستا رفته بودیم این ماجرا رو تعریف کرد البته به اصرارما.\nپدربزرگم می گفت یه روز بعد از آبیاری مزارع داشتم برای ناهار برمی گشتم طرف خونه، که زمین بغلی، تپه مانند بود دیدم یه چوپان قد بلند بالای تپه خوابیده و کلاهشو هم کشیده رو صورتش و دستاشو هم گذاشته زیره سرش پدربزرگم می گفت من فکر کردم حتما این چوپان از ده بغلی اومده و اینجا خوابیده، اون چوپانه بالای تپه خوابیده بود و پدربزرگم هم پایین بوده ، پدربزرگم می گفت هرچی چوپان رو صدا زدم که چرا اینجا خوابیدی و اهله کدوم دهی؟هیچ جوابی نداد\n و کوچکترین اعتنایی به من نکرد  بنابراین یه سنگ برداشته و به طرف چوپانه پرتاب کرده  بود می گفت سنگ به چوپانه نخورد ولی یکدفعه چوپانه مثل دیونه ها از زمین بلند شد و\nبه طرف من  دوید پدربزرگم می گفت تا چوپانه از زمین بلند شد دیدم پاهاش مثل سم اسب گرد بود و چوپانه هم مثل آدمای لال نعره می کشید و داد می زد و به طرفم میومد . می گفت سرعتش هم زیاد بود وگامهای خیلی بلندی برمیداشت ، پدربزرگم می گفت من هم تا دیدم داره به طرفم میاد فوری به سمت دیگر باغ فرار کردم و بعد از مدتی برگشتم\nپشت سرم رو نگا کردم دیدم وسط باغ وایساده و فقط داره به من نیگا می کنه و دیگه دنبالم نمی یاد پدربزرگم می گفت قیافه اش مثل آدما بود ولی پاهاش به شکل سم اسب بود و مثل آدمای لال درهم برهم می گفت. ", "post_full_content_5": "\nموجودی به شکل چوپان\n\n\nپدربزرگم زمانی که ما برای تفریح به روستا رفته بودیم این ماجرا رو تعریف کرد البته به اصرارما.\nپدربزرگم می گفت یه روز بعد از آبیاری مزارع داشتم برای ناهار برمی گشتم طرف خونه، که زمین بغلی، تپه مانند بود دیدم یه چوپان قد بلند بالای تپه خوابیده و کلاهشو هم کشیده رو صورتش و دستاشو هم گذاشته زیره سرش پدربزرگم می گفت من فکر کردم حتما این چوپان از ده بغلی اومده و اینجا خوابیده، اون چوپانه بالای تپه خوابیده بود و پدربزرگم هم پایین بوده ، پدربزرگم می گفت هرچی چوپان رو صدا زدم که چرا اینجا خوابیدی و اهله کدوم دهی؟هیچ جوابی نداد\n و کوچکترین اعتنایی به من نکرد  بنابراین یه سنگ برداشته و به طرف چوپانه پرتاب کرده  بود می گفت سنگ به چوپانه نخورد ولی یکدفعه چوپانه مثل دیونه ها از زمین بلند شد و\nبه طرف من  دوید پدربزرگم می گفت تا چوپانه از زمین بلند شد دیدم پاهاش مثل سم اسب گرد بود و چوپانه هم مثل آدمای لال نعره می کشید و داد می زد و به طرفم میومد . می گفت سرعتش هم زیاد بود وگامهای خیلی بلندی برمیداشت ، پدربزرگم می گفت من هم تا دیدم داره به طرفم میاد فوری به سمت دیگر باغ فرار کردم و بعد از مدتی برگشتم\nپشت سرم رو نگا کردم دیدم وسط باغ وایساده و فقط داره به من نیگا می کنه و دیگه دنبالم نمی یاد پدربزرگم می گفت قیافه اش مثل آدما بود ولی پاهاش به شکل سم اسب بود و مثل آدمای لال درهم برهم می گفت. \n\n\n\n۹۶/۰۷/۰۳\n۱ نظر\nnight wolf\n\n\n\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۰۷/۰۳\n\n\n\n\nnight wolf\n\n\n\n\n\n\n\n\n", "post_full_content_4": "\nمسافر\n\n\n\n\nعموی دوستم ساکن یکی از شهرستانهای اطراف قزوین حدود چهل داشت سرحالو سالم و شاداب حتی لب به سیگار نمیزد\nمتاهل بود با مینی بوسی که داشت هر روز مسافرا رو به مسیری که از وسط چنتا روستا رد میشد میبرد .\nمسافرا تو مسیر روستاها یا مزارع اطراف جاده پیاده میشدن گاهی هم مسیر کوتاهی رو وسط جاده سوار مینی بوس میشدن .عادت داشت گاهی با مسافرا سر مسائل روز بحث کنه بعضی اوقات هم رابطش با مسافرا فقط تبادل لبخند بود بیشتر زندگیشو به رانندگی گذرونده بود\n خیلی واقع بین بود و برای اسایش خانوادش تلاش میکرد\nپسر 17 ساله یکی از اقوامش شاگردش بود که کرایه هارو جمع میکرد در رو باز میکرد یا برا مسافرا اب میبرد.باین وصف زندگیش به ارومی پیش میرفت\nاون صبح پاییزی شاگردش زنگ زد که بخاطر بیماری مادرش نمیتونه بیاد .راننده بعد از خوردن صبحانه بطرف گاراژ رفت مینی بوس رو بیرون اورد گرچه رانندگی تو هوای سرد\nچندان خوشایند نبود بخصوص که امروز شاگردش هم نیومده بود\n \nماشین رو همون جای همیشگی پارک کرد و منتظر موند تک تک مسافرا سوار شن طبق معمول وقتی تعداد مسافرا بحد نصاب رسید مینی بوس رو روشن کرد و به راه افتاد\nبعد از اینکه بین راه هم چند نفرو سوار کرد از اینه جلو متوجه پیرمرد خیلی سالخورده و ضعیفی شد که تمام مدت بهش زل زده بود\nو اونو از اینه جلو ماشین میپایید...\nاز اونجاکه اواخر پاییز بود مسافرای روستا کمتر شده بودن .مردم یکی یکی پیاده شدندیگه جز اون پیرمرد و راننده کسی تو ماشین نبود پیرمرد اومد و ردیف جلو نشست\nراننده نمیدونست کجا باید پیرمرد رو پیاده کنه هنوز تا اخرین ده خیلی مونده بود\nنگاه خیره پیرمرد ازار دهنده بود\n راننده از پیرمرد پرسید:\n\"عمو کجا میری؟\nپیرمرد که از اول مسیر یک کلمه هم حرف نزده بود جواب نداد راننده بی اعتنا به پیرمرد به رانندگیش ادامه داد تو مسیری بودن که فقط دشت بکر بود\nهنوز چند کیلومتر تا نزدیکترین ده باقی مونده بود که پیر مرد ایستاد راننده به خیال اینکه پیرمرد میخواد پیاده شه بلند شد و در مینی بوس رو باز کرد\nپیرمرد پول کرایه رو روی صندلی کنار راننده گذاشت...\nموقع پیاده شدن بود که که راننده متوجه سم های پیرمرد جن شد و خشکش زد\nوقتی پیر مرد جن اخرین نگاه رو به راننده انداخت و چهره واقعیشو با خباثت نمایش داد قلب راننده بیچاره که تحمل این شوک عصبی رو نداشت ایستادو در جا سکته کرد\n \nخدا میدونه چند ساعت راننده نگون بخت سکته کرده تو اون سرما کف ماشین بیهوش بود بالاخره یکی از روستاییها که با موتور رد میشد متوجه مینی بوس شد\nوقتی دید نمیتونه اونو بهوش بیاره اونو به بیمارستان رسوند\nفردای اونروز راننده تو بخش سی سی یو بهوش اومد و با لکنت زبان و بدبختی اونچه رو که دیده بود تعریف کرد\nتا پنج روز بعد بخاطر حال وخیمش تو سی سی یو بستری بود که روز ششم بعلت نامعلوم دوباره سکته کرد و دار فانی رو وداع گفت.\n\n\n\n۹۶/۰۷/۰۹\n۰ نظر\nnight wolf\n\n\n\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۰۷/۰۹\n\n\n\n\nnight wolf\n\n\n\n\n\n\n\n\n", "post_full_content_2": "\nمرموزترین کتاب جهان خوانندگانش را به بلا مبتلا میکند\n\n\nنام دیگرش اما الضعیف است. نویسنده اصلی این کتاب فردی بدوی اهل شام به نام عبدل ال حضرت در سال ۶۹۹ نوشته شده است.\n \nوبسایت کافه ترک: کتاب نکرونومیکون رستاخیز مردگان و یا کتاب دیوانه کننده القابی است که روی این کتاب نهاده اند.نام دیگرش اما الضعیف است. نویسنده اصلی این کتاب فردی بدوی اهل شام به نام عبدل ال حضرت در سال ۶۹۹ نوشته شده است.بعد از آنکه کتاب توسط ال حضرت به پایان رسید. بدن تکه تکه شده اش پیدا شد. دلیل و نحوه قتل نامعلوم  بود.کتاب\n اصلی (نمونه دیگری از این کتاب توسط اچ پی لاو کرفت نوشته و در ژانر  وحشت\n روانه بازار شد) شامل ۷ جلد است. و در ارتباط با آینده بشریت پیشگویی هایی\n در آن گنجانده شده است. بنا به ادعایی تعدادی از پیشگویی های نوستر آداموس\n برگرفته از این کتاب است.\n \n\n\nمدرکی از سال ۱۴۸۷ توسط  راهب وارمیوس (olaus wormius) بر جای مانده \nاست. او طبق این نوشته به کتاب بسیار خطرناکی اشاره میکند. این کتاب مرموز \nخواننده را به شدت تحت تاثیر خود قرار می دهد. وارمیوس در یکی دیگر از \nنوشته هایش می گوید: وقتی ترجمه کتاب به دستم رسید. مقداری از آن را مطالعه\n کردم و بلافاصله آنرا در آتش سوزاندم. چون حقایقی در آن  فاش میشود که \nهنوز هیچکس برایش آماده نیست. به زمان بسیار زیادی برای درکش محتاجیم!اما\n ترجمه ای که راهب واریوس ادعا میکرد در آتش سوزانده است. سال ۱۵۸۶ در پراگ\n یکبار دیگر پیدا شد. اما در دستان فردی که همه او را به عنوان جادوگر \nمیشناختند. دکتر جان دی و دستیارش ادوارد کلی، بنا به شایعه ها این دو بعد \nاز پیدا کردن این کتاب سعی در زنده کردن مردگان! کردند.\n\nکتاب سپس بوسیله فردی کلکسیونر به نام الیاس اشمول به کتابخانه بودلین \nآکسفورد هدیه داده شد. از این کتاب دو نسخه دیگر در کتابخانه های موزه \nبریتانیا و واتیکان  موجود است.نسخه کتاب نکرونومیکون کتابخانه بودلین در سال ۱۹۳۴ ناپدید  شد.گفته میشود ( هیتلر به علت علاقه زیادش به متافیزیک به نحوی این کتاب را بدست آورد) و بعد از آن دیگر ردی از آن نسخه در دست نیست.نسخه\n موجود در موزه بریتانیا در سال ۱۹۴۰ از فهرست خارج و به انبار منتقل شد. \nسپس همراه جواهرات سلطنتی خانواده پادشاهی در گالر قلعه حفاظت شده قرار \nگرفت.آنچه این کتاب را خطر ناک جلوه میدهد. تنها بخش دیوانه کننده \nآن یعنی بخش صدمات فیزیکیش نیست. بلکه حقایق نوشته شده در کتاب آنقدر بی \nپرده و بی رحمانه است. که باعث فرو ریختن تمامی باورها و ذهنیت فرد در \nارتباط با زندگی میشود. و تنها برای انسانی که کتاب را مطالعه میکند. \nتاریکی و یک هیچ بزرگ به ارمغان می آورد. یعنی اگر فرد از خواندن این کتاب \nبه مرز جنون نرسد. مجبور است در بی هدفی و تاریکی مطلق زندگی کند…\n \n\n\n\n۹۶/۰۷/۱۹\n۲ نظر\n✣یگانـღـه✢ jb\n\n\n\n\n\n\n\n\n\n\n\n\n۰\n\n\n\n\n\n۰\n\n\n\n\n۹۶/۰۷/۱۹\n\n\n\n\n✣یگانـღـه✢ jb\n\n\n\n\n\n\n\n\n", "post_full_content_3": "\nهالای پوزان\n\n\n\nاین ماجراخیلی وقت پیش برای دایی مادرم   قبل از انقلاب و زمان شاه رخ داده این ماجرا را از زبان دایی مادرم تعریف می کنم :\nیه روز زمستانی بعد از کلی خواهش و التماس از فرمانده گردان \nمرخصی چند روزه گرفتم و با خوشحالی به طرف خونه ، توی روستا حرکت کردم برای\n رفتن به روستا ابتدا رفتم ترمینال جنوب(خزانه) و بلیط اتوبوس برا تبریز \nگرفتم.\nحدوده ساعت 7 عصر ماشین حرکت کرد، تمام راه پوشیده از برف بود و\n برف همه جا رو سفید پوش کرده بود. تمام مدت تو اتوبوس به روستا و خانواده \nام فکر میکردم که مدتها دور از اونا بودم، چیزی حدوده چهار ماه ....\nاز یه طرف خوشحال بودم که میرم خونه و از یه طرف هم نگران شاید\n باید به حرف فرمانده گردان گوش می دادم وتوی این روز زمستانی و سرد ، \nکولاکی مرخصی نمی گرفتم...\n \n\nچون من باید برای رفتن به روستا شهرستان بستان آباد پیاده شده و\n از همون جا هم اگه مسیر باز باشه باید با تراکتور یا مینی بوس برم روستا .\n تمام شب توی اتوبوس بیدار بودم و تمامی اهالی روستا یکی یکی جلوی چشمام می\n اومدن...\n \n به پدرم فکر می کردم که الان باز مریض شده و گوشه خونه \nخوابیده یا مادرم اگه منو ببینه چه عکس العملی نشون میده یا خاله ام که \nبارداره و نمی دونم بچه اش دختره یا پسر  و همچنین برادرم که می دونم این \nهمه مدت که من نبودم حتما خیلی رنج کشیده و به دختر دایی ام که قراره باهاش\n ازدواج کنم.\n. نزدیکای سحر بود که اتوبوس به بستان آباد رسید و همون جا از \nاتوبوس پیاده شدم هوا خیلی سرد وابری بود و یواش یواش دونه های برف داشت می\n بارید.\nبا خودم گفتم بهتره برم یه چیزی بخورم بعد راه بیافتم چون بشدت\n احساس سرما میکردم ضمنا باید منتظر مینی بوس میموندم تا بیاد . رفتم طرف \nقهوه خانه دیدم زیاد شلوغ نیست چند دقیقه ای اونجا نشستم وصبحونه و چایی \nخوردم.\nبعد از مدتی دیدم بارش برف شدت گرفت ، بنابراین فوری ساک و \nوسایلمو برداشتم و رفتم به سمت مینی بوس . مینی بوس مثل همیشه منتظر مسافرا\n بود و این نشون میداد که هنوز جاده بازه .\n \nرفتم و سوار مینی بوس شدم بعد چند دقیقه مینی بوس تقریبا نیمه \nپر شد و راننده اومد و ماشین رو روشن کرد وحرکت کردیم به سمت روستا ، \nروستای ما آخرین روستا تو مسیر بود.\n \nتوی مسیر روستا بودیم که بارش برف شدت گرفت وبرف کولاک می کرد \nمینی بوس هم آروم آروم و با احتیاط کامل به مسیرش ادامه می داد ، مسافرا \nیکی یکی  داشتن پیاده می شدن من هم خدا خدا می کردم که جاده بسته نشه چون \nهر لحظه احساس می کردم که سرعت مینی بوس کم میشه بعدیک ساعت فقط من بودم و \nدو نفر دیگه ، که یهو راننده مینی بوس ماشین رو متوقف کرد و گفت عزیزان \nشرمنده دیگه جلوتر از این نمی تونم برم ، جاده بسته اس میترسم برم  ماشین \nتو برف گیر کنه.\n \n حالا ترس من فقط از برف و کولاک نبود حالا باید فکر حمله \nگرگها رو هم می کردم بنابراین من و دو نفر دیگه پیاده شده و با پای پیاده \nبه سمت روستامون راه افتادیم خوشبختانه یکی از همراهام هم مقصدش روستای من \nبود این طوری حداقل دو نفر بودیم و  ترس از حمله گرگها کمتر می شد...\nدوست من هم خیلی آدم پرحرفی بود و یه ریز در مورد همه چی صحبت \nمی کرد چاره ای نداشتم باید تحملش می کردم بالاخره با کلی مشقت  کوهها رو \nپشت سر گذاشتیم.\n \n وقتی وارده جاده خود روستا شدیم  شدت بارش برف هم یواش یواش \nداشت کم میشد و ما بهتر میتونستیم جلومونو ببینیم، همه درختا سفید پوش شده \nبودن و کناره های آب رودخونه هم یخ زده بود.\n \nاحساس می کردم سالهاست که به روستا نیومده ام بعد از نیم ساعت \nپیاده روی یواش یواش می تونستم زمینها و باغهای روستا رو ببینم ، دوستم هم \nکه کماکان به حرف زدنش ادامه می داد ولی من کوچکترین توجه ای به حرفای اون \nنداشتم و فقط  میخواستم هر چی زودتر به خونه برسم...\n \nتوی همین افکار غوطه ور بودم که یهو اون طرف رودخانه گوشه باغ \n زنی رو دیدم که داره لباس میشوره ، چشامو تیز کردم تا ببینم اون کیه که \nتوی این برف و کولاک اونم تنهایی داره لباس میشوره... \n \nتغییر مسیر دادم و رفتم طرف زنه ، نگام فقط رو اون زنه بود و \nدوستم هم فقط داشت حرف میزد من هر چی فکر کردم دیدم این زنه اصلا آشنا نیست\n و شبیه هیچ کدوم از زنای ده نیست و یه چیزی رو هی داخل آب می کنه بعد \nمیاره بیرون،\n \nبا خودم گفتم این چه طرزه شستنه لباسه ، قدمامو تندتر کردم تا \nببینم این زن کیه، دوستم تا دید من سرعت حرکتم رو زیاد کردم و تغییر مسیر \nدادم با خنده گفت رحیم خیلی عجله داری ولی مسیر روستا که این طرفه.\n \n ولی من بدون اعتنا به حرفای اون به مسیرم به طرف زنه ادامه \nدادم و گامهامو سریع تر بر میداشتم یواش یواش می تونستم اون زنه رو بهتر \nببینم خدای من چی میبینم باز چشامو تیز کردم ،برف مزاحم دیدم شده بود ،\n \n دوباره با دقت نیگا کردم دیدم زنه یه  نوزاده پسر رو که لخته و\n هیچ لباسی تنش نیست هی  داخل آب میکنه و در میاره و با حرص و عصبانیت این \nکار رو تکرار می کنه ، نوزاد بیچاره هم فقط دست و پا می زد و هق هق می کرد و\n داشت خفه می شد،  با خودم گفتم این زنه حتما دیونه اس ، کدوم مادری دلش \nمیاد همچین بلایی سر بچه اش بیاره .\n \nتا اونجایی که من یادم بود توی روستای ما و حتی روستاهای مجاور زن دیونه نداشتیم ، اون زنه همچنان بچه رو داخل آب می کرد و در میاورد\n \n ، هنوز چهل متری باهاش فاصله داشتم که یهو...\n \n سرشو بلند کرد و به من خیره شد من هم یک دفعه احساس ترس و \nوحشت کردم و در جا خشکم زد و وایسادم دیگه هیچ صدایی رو نمی تونستم بشنوم  \nانگار کر شدم ، اونم همون جوری با چشای خیره و درشت خود فقط به من  نیگا می\n کرد و با یه دستش بچه رو زیر آب نگه داشته بود ، انگار یکی توان حرکت رو \nاز من گرفت حتی پلک هم نمی تونستم بزنم انگار کل دنیا یه دفعه صداش قطع شده\n بود ، حتی صدای برف و کولاک و باد هم نمی اومد به راحتی می تونستم ، فقط \nصدای قلبمو بشنوم و حس کنم\n \nبعد پنج یا شش ثانیه فوری بچه رو از داخل آب کشید بیرون ، خدای\n من بچه مثل بچه آدم نبود چشمای بچه از حدقه زده بود بیرون  و با همون حالت\n داشت به من نگاه می کرد،\n \n انگار بچه با اون چشای ترسناکش التماس می کرد کمکش کنم،  ولی \n من  حتی نمی تونستم داد بزنم انگار یکی داشت صدا و نفسمو خفه می کرد که \nزنه یهو بچه رو جلوی دو دستش گرفت وبا سرعت فرار کرد طرف داخل باغ،\n \n طرز فراره زنه هم عجیب بود  زنه درحالی که دو دستشو جلوش ،صاف\n گرفته بود بچه رو با سرعت داشت میبرد ، بچه هم که روش به طرف من بود با \nچشای ترسناکش فقط به من زل زده بود و می تونستم التماسشو ببینم و من هم فقط\n به بچه نگا می کردم  ولی اون به سرعت داشت از من دور می شد و  با حالت زل \nزده نگام می کرد تا آخرین جایی که می تونستم و برف و کولاک اجازه میداد با \nنگاهم دنبالشون کردم...\n \nیهو زنه وایساد و سرشو برگردوند طرف من  و یک لحظه نگام کرد و \nیکدفعه پرید پشت درختا من هم همین طور مات و مبهوت فقط نگاه می کردم که با \nصدای دوستم به خودم اومدم که از دور داد می زد رحیم چته؟ چرا جواب نمیدی؟ \nانگار بدنم یهو آزاد شد و می تونستم صدای برف و کولاک و باد رو بشنوم \nبرگشتم نگا کردم دیدم بدون اینکه متوجه شم حدود چهل پنجاه متر با دوستم \nفاصله گرفتم به سرعت دویدم طرف دوستم و ماجرا رو بهش گفتم.\n \nولی اون گفت که نه زنی دیده و نه بچه ای و با حالت تمسخر و \nخنده به من گفت معلومه تو ارتش خیلی اذیت می شی! من هم بی تفاوت به حرفای \nاون ، هر دو راه افتادیم طرف خونه ، ولی تمام راه همش فکر اون بچه و زنه \nبودم...\n \nبعد از حدود بیست دقیقه ای به خونه رسیدم و از دوستم جدا شدم و\n در زدم منتظر بودم که الان مادرم یا برادرم میان در رو باز می کنن هوا هم \nخیلی سرد بود کمی منتظر موندم دیدم خبری نشد دویاره محکم تر در زدم که صدای\n ضعیفه پدرم رو شنیدم که می گفت کیه؟\n \nگفتم منم رحیم ، پدر در رو باز کن . اون هم با کلی مشقت اومد و\n در رو باز کرد.  تا دیدمش فهمیدم که باز مریض شده و خونه نشین شده بعد از \nروبوسی و احوال پرسی\nازشم پرسیدم تنهایی؟ گفت آره . پرسیدم پس داداش و مادرم \nکجاست؟  پدرم گفت چند دقیقه پیش دختر خالت با گریه و زاری اومد و گفت که \nخاله ات که باردار بود بچه اش تو شکمش سقط شده و مرده برای همین مادرت با \nدادشت رفتن خونه خالت ، تا اینو شنیدم تنم لرزید و بی اختیار گفتم بچه اش \nپسر بود؟ پدرم گفت آره پسر بود...\nهالای پوزان = لغت ترکی. جنی که بر سر زنان باردار ظاهر میشود و سبب سقط نوزاد یا مرگ مادر میشود.\n\n\n\n۹۶/۰۷/۰۹\n۷ نظر\nnight wolf\n\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۰۷/۰۹\n\n\n\n\nnight wolf\n\n\n\n\n\n\n\n\n", "post_full_content_1": "\nافسانه های شهری ترسناک درباره آینه!\n\n\n\nجالبه.امتحان کنیدو نتیجشو به منم بگین!\n\nداستان\n دختری است که مرده به خاکش می سپارند، امّا در واقع زنده است. او تلاش می \nکند تا خود را از درون تابوت بیرون کشیده و فرار کند، امّا....\n\n                                                          \n\n\n\n\n\n\n\n\n\n چه کسی تاکنون یک یا دو تا از این داستان های ترسناک شهری را نشنیده \nاست؟ هر افسانه ای، می تواند کمی حقیقت را درون خود داشته باشد. حتّی اگر \nنمی توانید یک افسانه را به طور کامل باور کنید، آن را خوانده و امتحان \nکنید، و دقّت کنید که آیا موهای بدنتان سیخ نمی شود. برخی از افسانه های \nشهری پشت درهای بسته و جلوی آینه ها و در تاریکی کامل ساخته شده اند. افسانه شهری: نوزاد آبیبرای\n آنکه این افسانه را به مرحله اجرا در آوریم، باید به درون حمام روید، در \nرا ببندید، و چراغ ها را خاموش کنید. برای آغاز یک افسانه ترسناک، این \nفاکتورها کافی است. البتّه این بستگی به اندازه حمام شما و کوچک بودن آن و \nاینکه شما تا چه حدّ از مکان های بسته می ترسید. گام بعدی این است که \nوانمود کنید، در حال تکان دادن یک عروسک هستید، در حالیکه سیزده بار عبارت \nنوزاد آبی را زیر لب زمزمه می کنید. با این کار، یک نوزاد ظاهر شده و شما \nرا خراش می دهد. هنگامی که این اتفاق افتاد، شما باید عروسک را انداخته و \nفرار کنید. زیرا اگر این کار را انجام ندهید، زنی ظاهر خواهد شد و چنان \nفریادی خواهد زد که بر اثرش، تمام شیشه ها می شکنند. \"نوزاد را به من بده!\"\n اگر نوزاد را به او پس ندهید، به دست او کشته خواهید شد. حال، آیا جرات \nتکان دادن یک عروسک را دارید؟ \n\n \n\n\n\n\nافسانه شهری: بانوی سپیدپوشآیا به تازگی یکی از کسانی را که \nدوست داشته اید، از دست داده اید؟ بانوی سپیدپوش به شما روشی را نشان می \nدهد تا بتوانید آنها را ببینید.به تنهایی داخل حمام شده و چراغ ها را \nخاموش کنید. پنج بار بچرخید و عبارت بانوی سپیدپوش را تکرار کنید. به سمت \nمخالف چرخیده و پنج بار نام کسی را که از دست داده اید و آرزوی دیدنش را \nدارید، تکرار کنید. پس از اینکه نام آنها را صدا زدید، در آینه آنها را \nخواهید دید.\n\n\n\n\n\n\n۹۶/۰۷/۱۹\n۱۴ نظر\n✣یگانـღـه✢ jb\n\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n۹۶/۰۷/۱۹\n\n\n\n\n✣یگانـღـه✢ jb\n\n\n\n\n\n\n\n\n"}