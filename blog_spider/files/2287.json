{"type": "blog", "blog_name": "به دیار دیاری (*سوختیوک*)خوش امایتون", "blog_url": "http://lord-mml.blog.ir/", "post_url_1": "http://lord-mml.blog.ir/post/468", "post_title_1": "تا اطلاع ثانوی اپدیت نمیشود/تاسیس سایت سوختیوک تا چند ماه اینده", "post_content_1": "به نام خدا\nبا سلام به اطلاع  میرساند که وبلاگ *سوختیوک*تا اطلاع ثانوی به روز نمیشود .\nتاسیس سایت سوختیوک تا چند ماه آینده\nبا توجه به ایمیلهای ارسالی توسط دوستان و مخاطبان عزیز در صدور اخبار طرهان و کوهدشت  در باره بروز رسانی وبلاگ.\nاین وبلاگ در راستای هدف خود یعنی صدور اخبار  کوهدشت و طرهان به دلیل صدور مجوزها و تاییده برای تاسییس سایت *سوختیوک* این وبلاگ تا اطلاع ثانوی بروز نمیشود .\nسایت سوختیوک بعد از تایید مجوز   با دامنه.comشروع به فعالیت میکند\nاز تمامی دوستان و همراهان همیشگی *سوختیوک* بابت بروزرسانی نشدن وبلاگ عذرخواهی  میگردد\n*سوختیوک*\nبا تشکر امیر علی", "post_url_2": "http://lord-mml.blog.ir/post/467", "post_title_2": "دختر ایتالیایی خواهان ازدواج با احمدی نژاد ! +تصاویر", "post_content_2": "*سوختیوک*\nبه نقل از باشگاه خبرنگاران: دختر زیبای سال ایتالیا و نویسنده کتاب “روزی یک رئیس‌جمهوری بود” معتقد است احمدی نژاد تنها مرد واقعی بر روی زمین است.\nسیلویا والریا ، زیباترین دختر سال ایتالیا، معتقد است محمود احمدی‌ نژاد، رئیس‌جمهور سابق ایران، تنها مرد واقعی بر روی کره زمین است که به دور از هرگونه تجمل‌گرایی و مُد است. نویسنده ۲۰ ساله کتاب ” روزی یک رئیس‌جمهوری بود” همچنین اظهار داشت می‌خواهد با احمدی‌ نژاد ازدواج کند، زیرا وی آدم بسیار مهمی است.\n\nوالریا دو سال پیش زمانی که تنها ۱۸ سال داشت نیز با اعتراف به عشق خود، از احمدی‌ نژاد خواستگاری کرده بود.\n", "post_url_3": "http://lord-mml.blog.ir/post/466", "post_title_3": "عکس/ پست اینستاگرامی پرستو صالحی درباره عموهای فیتیله‌ای", "post_content_3": " -*سوختیوک*\n پرستو صالحی بازیگر سینما و تلویزیون کشورمان در اینستاگرام خود ضمن انتشار تصویری از عموهای فیتیله ای نوشت: بنده به عنوان فردی که یک رگم ترکی است می گم که \"عموهای فیتیله ای بابت تمام سال هایی که لبخند بر لبان کودکان این آب و خاک نشاندید سپاسگذارم. شرمنده که این روزها نوک تیز پیکان فقط و فقط متوجه اهالی هنر است.  راستی ... ما مردم از کی اینقدر بی انصاف شدیم؟ همه ما گاهی دچار اشتباه میشیم.\n\n", "post_url_4": "http://lord-mml.blog.ir/post/465", "post_title_4": "فروش کلیه ی مادر به قیمت شیرخشک/ کلیه هایی که خرج فقر می شود", "post_content_4": "*سوختیوک*\nگوشه ی دیوار کز کرده است. دستش را روی زانو گذاشته. با هر تکان دست، بیشتر خودش را به دیوار می چسباند. چشم های رنگ پریده اش را زل می زند به خواب دخترش. «مائده» گوشه ی اتاق خوابیده است.\n\n\nسردی اتاق، تمام مائده را زیر پتو مچاله کرده است. نفس که می زند؛ بخاری کمرنگ توی اتاق می پیچد. اتاق، تنها یک چهاردیواری است. چند دست پتو و بالش گوشه ی اتاق به دیوار تکیه زده. در بیرونی خانه رو به کوچه است. هوای سرد از درزهای در توی خانه می آید. مادر، شعله ی اجاق را بیش تر می کند:«تمام زندگی ام قرض است؛ حتا نمی توانم برای دخترم شیرخشک بخرم.»\nسرش را پایین می اندازد. اشک روی صورتش می لغزد. دست هایش را به هم مچاله می کند. روی هم فشار می دهد. صدای انگشت هایش توی اتاق می پیچد. شعله ی اجاق، اتاق را گرم نمی کند. خودش را نیم خیز بالای سر دخترش می کشاند.\n\nمادر دست می برد روی صورت دخترش. مائده پستانک خالی شیر را محکم به آغوش کشیده است. پتو را تا روی صورتش بالا می آورد:«دخترم مریض بود. بدجور مریض بود. به سختی نفس می کشید. جیغ می کشید. نمی توانستم او را به دکتر ببرم.»\n\nاشک ها تند تند از روی صورت مادر می لغزند. اشک ها امان نمی دهند. بند نمی آید. بلند می شود. گوشه ی روسری اش را می کشاند به چشم هایش. صورتش رنگ پریده تر شده است:«دخترم جلوی چشمم بال بال می زد.»\n\nنمی تواند حرف بزند. نفسش تند می زند. نگاهش را به سقفی که ندارند؛ می دوزد. تنها اتاقشان سقف ندارد. با ورقه های آهنی، سقفی برای خانه درست کرده اند. دیوارهای خانه هم را به زور گچ، دستی کشیده اند. هیچ جایی برای زندگی نبوده است. انباری گوشه ی حیاط، جای زندگی شان می شود.\n\nگریه های مادر حالا کمتر شده است. ته مانده های بغض، صدایش را محو کرده است:«خودم و شوهرم هم مریض هستیم. دستمان به هیچ جایی بند نیست؛ نه پولی؛ نه درآمدی؛ نه زمینی برای کشاورزی. در خانه مان حتی نان خشک و قندی برای چای هم پیدا نمی شود.»\n\nکودک از درد به خود می پیچد. مادر می خواهد زمین دهان باز کند. طاقتش طاق می شود. چنگ می اندازد به مادرانگی اش:«نمی توانم حتا یک قوطی شیرخشک تهیه کنم.»\n\nسایه ی قرض روی دیوار خانه هر روز بلندتر می شود. هیچ راهی جز فروش کلیه نیست. پدر و مادر به بیمارستانی در تهران می روند. بیمارستان آن ها را به خرم آباد برای سر و سامان کارهای پزشکی ارجاع می دهند. پدر و مادر سراسیمه به خرم آباد می آیند. مقدمات فراهم می شود. پدر و مادر را با معرفی نامه ای برای رسیدگی از فروش کلیه منصرف می کنند.\n\nخانه ی سرد و بی اسباب، نفس های مادر را گرم نمی کند. سیلاب هم به روستای «پریان الله مراد» از توابع شهرستان کوهدشت هجوم می آورد. سیلاب حتا به خانه ی سرد رحم نمی کند:«کانال پشت خانه مان در روستا از سیلاب پر شد. سیلاب به خانه مان سرازیر شد. با دست خالی و بیل خانه را از سیلاب خالی کردیم.»\n\nدهان کودک یکساله خشک خشک می شود. ده روز بدون شیر با مرگ بازی می کند. مادر کودکش را با آب داغ و قند سیر می کند:«اسهال و استفراغ امان کودکم را بریده بود. خودش با درد می گفت:«من نی نی مریضم.»\n\nتمام بدن مائده از درد سیاه می شود. کودک را با قرض به بیمارستان می برند. هزینه ی بستری بالاست.کودک را بستری نمی کنند. مادر حتا توانی برای گریه ندارد. خانه ی سرد، جای هیچ پناهی نیست. بیماری و گریه به آسمان بلند می شود:«کودکم هر روز بی جان تر می شد. دستم جز خدا به هیچ جایی بند نبود.»\n\nپدر و مادر به کوهدشت می آیند. به مؤسسه خیریه ای مراجعه می کنند. مؤسسه، نداریشان را به نوبت های بعدی موکول می کند. هیچ کمکی به حالشان نمی شود. ساسان شهبازی، عضو خیرین سلامت کوهدشت کودک را به مطب می برد. مائده مداوا می شود. حالا یک قوطی شیرخشک، تنها غذای مائده است. مادر می ترسد:«می ترسم شیرخشک ها زود تمام شود؛ مائده باز گرسنه بماند. با شیرخشک ها مدارا می کنم.»\n\nمائده پستانک خالی شیر را محکم می مکد. پستانک خالی با کودکی اش بازی می کند. نگاه مادر هنوز روی صورت فرزند است. رگه های کم خوابی از صورتش پیداست:«زندگی من مائده است. خودم اهمیتی ندارم.»\n\nقرض ها و بیماری خانه ی سرد را شکسته تر کرده است. هیچ درآمدی نیست و حالا مائده اگر بیمار بماند؛ فروختن کلیه ی پدر و مادر برای مائده کم ترین کار است. مائده برای پدر و مادر و برای دنیایی که ندارند؛ یک دنیاست.\n\nگزارش: فاطمه نیازی/ آسوبان", "post_url_5": "http://lord-mml.blog.ir/post/464", "post_title_5": "اولین تنبیه روسیه برای ترکیه", "post_content_5": "*سوختیوک*\n این درخواست به دنبال هدف قرار دادن جنگنده سوخو – ۲۴ روسیه از سوی جنگنده ترکیه در سوریه انجام گرفت.\n\nدر همین خصوص شرکت “نتالیا تورس” بزرگ ترین شرکت توریستی روسیه اعلام کرد که فروش بلیت سفرهای توریستی به ترکیه را از ۲۴ نوامبر جاری متوقف خواهد کرد.\n\nدر اطلاعیه این شرکت آمده است: به دلیل وضعیت سیاسی ناپایدار و به دنبال اقدامات اتخاذ شده از سوی دولت روسیه مبنی بر تضمین جان شهروندان روس، شرکت نتالیا تورس چنین تصمیمی اتخاذ کرده است.\n\nدرآمد حاصل از توریسم یکی از پایه های اقتصاد ترکیه را تشکیل می دهد که برای این کشور میلیاردها دلار به همراه دارد.\n\nبر اساس ارقام ارایه شده از سوی اداره آمار ترکیه درآمد حاصل از توریسم این کشور در سه ماهه اول سال ۲۰۱۵ به مرز ۴٫۹ میلیارد دلار رسید.\n\nاز مجموع ۴۲ میلیون گردشگر روس، تقریبا ۴٫۳۸ میلیون نفر در سال ۲۰۱۴ در قالب کاروان های توریستی به ترکیه رفته اند.\n\nترکیه از صنعت گردشگری سالانه در حدود ۳۶ میلیارد دلار درآمد دارد.", "post_full_content_5": "\nاولین تنبیه روسیه برای ترکیه\n\n\n\n*سوختیوک*\n این درخواست به دنبال هدف قرار دادن جنگنده سوخو – ۲۴ روسیه از سوی جنگنده ترکیه در سوریه انجام گرفت.\n\nدر همین خصوص شرکت “نتالیا تورس” بزرگ ترین شرکت توریستی روسیه اعلام کرد که فروش بلیت سفرهای توریستی به ترکیه را از ۲۴ نوامبر جاری متوقف خواهد کرد.\n\nدر اطلاعیه این شرکت آمده است: به دلیل وضعیت سیاسی ناپایدار و به دنبال اقدامات اتخاذ شده از سوی دولت روسیه مبنی بر تضمین جان شهروندان روس، شرکت نتالیا تورس چنین تصمیمی اتخاذ کرده است.\n\nدرآمد حاصل از توریسم یکی از پایه های اقتصاد ترکیه را تشکیل می دهد که برای این کشور میلیاردها دلار به همراه دارد.\n\nبر اساس ارقام ارایه شده از سوی اداره آمار ترکیه درآمد حاصل از توریسم این کشور در سه ماهه اول سال ۲۰۱۵ به مرز ۴٫۹ میلیارد دلار رسید.\n\nاز مجموع ۴۲ میلیون گردشگر روس، تقریبا ۴٫۳۸ میلیون نفر در سال ۲۰۱۴ در قالب کاروان های توریستی به ترکیه رفته اند.\n\nترکیه از صنعت گردشگری سالانه در حدود ۳۶ میلیارد دلار درآمد دارد.\n\n", "post_full_content_4": "\nفروش کلیه ی مادر به قیمت شیرخشک/ کلیه هایی که خرج فقر می شود\n\n\n\n*سوختیوک*\nگوشه ی دیوار کز کرده است. دستش را روی زانو گذاشته. با هر تکان دست، بیشتر خودش را به دیوار می چسباند. چشم های رنگ پریده اش را زل می زند به خواب دخترش. «مائده» گوشه ی اتاق خوابیده است.\n\n\nسردی اتاق، تمام مائده را زیر پتو مچاله کرده است. نفس که می زند؛ بخاری کمرنگ توی اتاق می پیچد. اتاق، تنها یک چهاردیواری است. چند دست پتو و بالش گوشه ی اتاق به دیوار تکیه زده. در بیرونی خانه رو به کوچه است. هوای سرد از درزهای در توی خانه می آید. مادر، شعله ی اجاق را بیش تر می کند:«تمام زندگی ام قرض است؛ حتا نمی توانم برای دخترم شیرخشک بخرم.»\nسرش را پایین می اندازد. اشک روی صورتش می لغزد. دست هایش را به هم مچاله می کند. روی هم فشار می دهد. صدای انگشت هایش توی اتاق می پیچد. شعله ی اجاق، اتاق را گرم نمی کند. خودش را نیم خیز بالای سر دخترش می کشاند.\n\nمادر دست می برد روی صورت دخترش. مائده پستانک خالی شیر را محکم به آغوش کشیده است. پتو را تا روی صورتش بالا می آورد:«دخترم مریض بود. بدجور مریض بود. به سختی نفس می کشید. جیغ می کشید. نمی توانستم او را به دکتر ببرم.»\n\nاشک ها تند تند از روی صورت مادر می لغزند. اشک ها امان نمی دهند. بند نمی آید. بلند می شود. گوشه ی روسری اش را می کشاند به چشم هایش. صورتش رنگ پریده تر شده است:«دخترم جلوی چشمم بال بال می زد.»\n\nنمی تواند حرف بزند. نفسش تند می زند. نگاهش را به سقفی که ندارند؛ می دوزد. تنها اتاقشان سقف ندارد. با ورقه های آهنی، سقفی برای خانه درست کرده اند. دیوارهای خانه هم را به زور گچ، دستی کشیده اند. هیچ جایی برای زندگی نبوده است. انباری گوشه ی حیاط، جای زندگی شان می شود.\n\nگریه های مادر حالا کمتر شده است. ته مانده های بغض، صدایش را محو کرده است:«خودم و شوهرم هم مریض هستیم. دستمان به هیچ جایی بند نیست؛ نه پولی؛ نه درآمدی؛ نه زمینی برای کشاورزی. در خانه مان حتی نان خشک و قندی برای چای هم پیدا نمی شود.»\n\nکودک از درد به خود می پیچد. مادر می خواهد زمین دهان باز کند. طاقتش طاق می شود. چنگ می اندازد به مادرانگی اش:«نمی توانم حتا یک قوطی شیرخشک تهیه کنم.»\n\nسایه ی قرض روی دیوار خانه هر روز بلندتر می شود. هیچ راهی جز فروش کلیه نیست. پدر و مادر به بیمارستانی در تهران می روند. بیمارستان آن ها را به خرم آباد برای سر و سامان کارهای پزشکی ارجاع می دهند. پدر و مادر سراسیمه به خرم آباد می آیند. مقدمات فراهم می شود. پدر و مادر را با معرفی نامه ای برای رسیدگی از فروش کلیه منصرف می کنند.\n\nخانه ی سرد و بی اسباب، نفس های مادر را گرم نمی کند. سیلاب هم به روستای «پریان الله مراد» از توابع شهرستان کوهدشت هجوم می آورد. سیلاب حتا به خانه ی سرد رحم نمی کند:«کانال پشت خانه مان در روستا از سیلاب پر شد. سیلاب به خانه مان سرازیر شد. با دست خالی و بیل خانه را از سیلاب خالی کردیم.»\n\nدهان کودک یکساله خشک خشک می شود. ده روز بدون شیر با مرگ بازی می کند. مادر کودکش را با آب داغ و قند سیر می کند:«اسهال و استفراغ امان کودکم را بریده بود. خودش با درد می گفت:«من نی نی مریضم.»\n\nتمام بدن مائده از درد سیاه می شود. کودک را با قرض به بیمارستان می برند. هزینه ی بستری بالاست.کودک را بستری نمی کنند. مادر حتا توانی برای گریه ندارد. خانه ی سرد، جای هیچ پناهی نیست. بیماری و گریه به آسمان بلند می شود:«کودکم هر روز بی جان تر می شد. دستم جز خدا به هیچ جایی بند نبود.»\n\nپدر و مادر به کوهدشت می آیند. به مؤسسه خیریه ای مراجعه می کنند. مؤسسه، نداریشان را به نوبت های بعدی موکول می کند. هیچ کمکی به حالشان نمی شود. ساسان شهبازی، عضو خیرین سلامت کوهدشت کودک را به مطب می برد. مائده مداوا می شود. حالا یک قوطی شیرخشک، تنها غذای مائده است. مادر می ترسد:«می ترسم شیرخشک ها زود تمام شود؛ مائده باز گرسنه بماند. با شیرخشک ها مدارا می کنم.»\n\nمائده پستانک خالی شیر را محکم می مکد. پستانک خالی با کودکی اش بازی می کند. نگاه مادر هنوز روی صورت فرزند است. رگه های کم خوابی از صورتش پیداست:«زندگی من مائده است. خودم اهمیتی ندارم.»\n\nقرض ها و بیماری خانه ی سرد را شکسته تر کرده است. هیچ درآمدی نیست و حالا مائده اگر بیمار بماند؛ فروختن کلیه ی پدر و مادر برای مائده کم ترین کار است. مائده برای پدر و مادر و برای دنیایی که ندارند؛ یک دنیاست.\n\nگزارش: فاطمه نیازی/ آسوبان\n\n", "post_full_content_2": "\nدختر ایتالیایی خواهان ازدواج با احمدی نژاد ! +تصاویر\n\n\n\n*سوختیوک*\nبه نقل از باشگاه خبرنگاران: دختر زیبای سال ایتالیا و نویسنده کتاب “روزی یک رئیس‌جمهوری بود” معتقد است احمدی نژاد تنها مرد واقعی بر روی زمین است.\nسیلویا والریا ، زیباترین دختر سال ایتالیا، معتقد است محمود احمدی‌ نژاد، رئیس‌جمهور سابق ایران، تنها مرد واقعی بر روی کره زمین است که به دور از هرگونه تجمل‌گرایی و مُد است. نویسنده ۲۰ ساله کتاب ” روزی یک رئیس‌جمهوری بود” همچنین اظهار داشت می‌خواهد با احمدی‌ نژاد ازدواج کند، زیرا وی آدم بسیار مهمی است.\n\nوالریا دو سال پیش زمانی که تنها ۱۸ سال داشت نیز با اعتراف به عشق خود، از احمدی‌ نژاد خواستگاری کرده بود.\n\n\n", "post_full_content_1": "\nتا اطلاع ثانوی اپدیت نمیشود/تاسیس سایت سوختیوک تا چند ماه اینده\n\n\n\nبه نام خدا\nبا سلام به اطلاع  میرساند که وبلاگ *سوختیوک*تا اطلاع ثانوی به روز نمیشود .\nتاسیس سایت سوختیوک تا چند ماه آینده\nبا توجه به ایمیلهای ارسالی توسط دوستان و مخاطبان عزیز در صدور اخبار طرهان و کوهدشت  در باره بروز رسانی وبلاگ.\nاین وبلاگ در راستای هدف خود یعنی صدور اخبار  کوهدشت و طرهان به دلیل صدور مجوزها و تاییده برای تاسییس سایت *سوختیوک* این وبلاگ تا اطلاع ثانوی بروز نمیشود .\nسایت سوختیوک بعد از تایید مجوز   با دامنه.comشروع به فعالیت میکند\nاز تمامی دوستان و همراهان همیشگی *سوختیوک* بابت بروزرسانی نشدن وبلاگ عذرخواهی  میگردد\n*سوختیوک*\nبا تشکر امیر علی\n\n", "post_full_content_3": "\nعکس/ پست اینستاگرامی پرستو صالحی درباره عموهای فیتیله‌ای\n\n\n\n -*سوختیوک*\n پرستو صالحی بازیگر سینما و تلویزیون کشورمان در اینستاگرام خود ضمن انتشار تصویری از عموهای فیتیله ای نوشت: بنده به عنوان فردی که یک رگم ترکی است می گم که \"عموهای فیتیله ای بابت تمام سال هایی که لبخند بر لبان کودکان این آب و خاک نشاندید سپاسگذارم. شرمنده که این روزها نوک تیز پیکان فقط و فقط متوجه اهالی هنر است.  راستی ... ما مردم از کی اینقدر بی انصاف شدیم؟ همه ما گاهی دچار اشتباه میشیم.\n\n\n\n"}