{"type": "blog", "blog_name": "راز های ما", "blog_url": "http://razhayema.blog.ir/", "post_url_1": "http://razhayema.blog.ir/post/%D8%B4%D9%87%D8%B1-%D8%A8%D9%89-%D8%A8%D8%A7%D8%B1%D8%A7%D9%86", "post_title_1": "شهرِ بى باران", "post_content_1": "دلم چون شهرِ بى باران هوایى تازه مى خواهد\nخیالم تر شدن در کوچه بى اندازه مى خواهد\n\nببندم چتر و دستانم به رویش باز بگشایم\nبیابانم که آغوشم نَمى پاییزه مى خواهد\n\nغبارى شهرِ دل را در سکوتى تلخ پوشانده\nچنین شهرى دلش بارانِ پر آوازه مى خواهد\n\n نمى بارد درونم ابرِ دلتنگى عجیب این است\nکه باریدن ز چشمانم چو من انگیزه مى خواهد\n\nزمین مى لرزد اما او ز ماتم ها چو این مردم\nپس از غم ها و رفتن ها دلش پس لرزه مى خواهد\n\nخداوندا در اینجا شهر بى موسى عصایى نیست\nز آسمانت زمین اعجازِ چندین روزه مى خواهد\n\nبهارى بس مه آلودست و برگشتن بسى دشوار\nپرستویى مهاجر راه را پاکیزه مى خواهد\n\nنوشتم از چنین سیلى ز حسرت هاى بى باران\nکه آینده ز عبرت هاىِ ما هم موزه مى خواهد\nپ.ن : حیفم اومد حالا که گفتمش شما نخونین :)", "post_url_2": "http://razhayema.blog.ir/post/%D8%A8%D8%AF%D9%88%D9%86-%D8%B4%D8%B1%D8%AD", "post_title_2": "بدون شرح", "post_content_2": "\nدلم براى هممممتون\n تنگ میشه خیلى^_^\n", "post_url_3": "http://razhayema.blog.ir/post/%D8%AF%D9%88%D8%B3%D8%AA-%D8%AF%D8%A7%D8%B1%D9%85", "post_title_3": "دوسَت دارم ...", "post_content_3": "\nوقتى دورى اضطراب نبودنت تمام مرا فرا مى گیرد...زمانى\n که در کنارم هستى تو را از خود دور نگه مى دارم...\n دوست داشتنت چه تناقض عجیبى درونم ایجاد کرده...\nاین روزها عجیب شده ام ... حرف هایت مثل طراوت باران \nنفسم را تازه مى کند و  چشم هایت سایه سار تن خسته ام \nمى شود ...به خودت نگفتم اما خنده هایت روحم را نوازش \nمى دهد ...بدون اغراق در کنار ساده بودنت آرامم آرامِ آرام... \nدغدغه ها و ترس هایمدر کنارت جایش را \nبه شادى و خنده ى از ته دل مى دهد... خودت نمى دانى\nچه شیرین است تو بنویسى و من بخوانم  تو حرف بزنى و \nمن سکوت کنم  تو نگاه کنى و من در چشم هایت غرق شوم ... \nروز هاى سردم نوازش دست گرمت را کم دارد و شب هایم \nحسرت شب نشینى با تو را...هر لحظه دلم هواى مهربانیت را \nمى کند و به یاد دوسَت دارم گفتن هایت اشک در چشمم \nحلقه مى زند و آسمان دلم مى بارد... دلم برایت \nبیش از اندازه ى کهکشان ها تنگ است مهربانم...", "post_url_4": "http://razhayema.blog.ir/post/%DA%A9%D8%A7%D8%B4-%D8%AD%D8%AC%D9%85-%D9%86%D8%A8%D9%88%D8%AF%D9%86%D8%AA-%D8%AF%D9%86%DB%8C%D8%A7%DB%8C%D9%85-%D8%B1%D8%A7-%D9%BE%D8%B1-%D9%86%D9%85%D9%89-%DA%A9%D8%B1%D8%AF", "post_title_4": "کاش حجم نبودنت دنیایم را پر نمى کرد ...", "post_content_4": "\nآهى گرم مى کشم در آغاز زمستانى سرد \nتا پنجره هاى حسرت \nکه پشت شیشه هایش منتظر رد پاى تو هستم\nتار شوند...\nسکوت مى کنم تا صداى باران \nو بوى خاک\nزندگى را به یادم آورند \n و نبودنِ تو را بر سرم فریاد بکشد\nو حسِ سرماىِ دستم \nکه به قفسِ پنجره دخیل بسته است\nجاىِ خالىِ دستِ گرمِ تو را \nبه تصویر بکشد\nو عقربه ها، لحظه هاىِ نبودت را \nبر سرم آوار کند\nدست از هیایوى دنیا مى کشم تا\nدر زیر خرابه هاى دلِ ویران شده ام\nدر جستجوى صداى تو باشم ...\nبعد از آن شب باید شهرى را قدم بزنم که\nدر هر گوشه اش لبخند تو جا مانده است\nو در شهرى زنده بمانم که \nمعصومیت و درخشانى چشمانت را\nهر صبح، خورشید به نگاه پنجره ها مى بخشد \nکاش به یکباره سایه ات را در شبى گم نمى کردم \nکاش حجم نبودنت دنیایم را پر نمى کرد ...", "post_url_5": "http://razhayema.blog.ir/post/%DA%86%D9%87-%DA%A9%D9%86%D9%85-%D8%A8%D8%A7-%D8%AA%D8%A8-%D8%AC%D8%A7%D9%86%D9%85", "post_title_5": "چه کنم با تَبِ جانم...", "post_content_5": "تا نیایى به سراغم نرود غم ز جهانم\nزتَنَم گر بِرَود جان مَنِ دیوانه همانم\n\nتو رها کردى و رفتى و دلت را بستاندى\nمن دلم را به تو دادم نَسِتانم نَسِتانم\n\nهر نفس خاطره را قاب گرفتم که بدانى\nزندگى را به همین خاطره هایت گذرانم\n\nدر تنم حسرَتِ آرامِشِ آغوشِ تو دارم\nهمچو دریا منم از دورى ساحل نگرانم\n\nچشمت آتش زده بر دل لبت آتش زده بر جان\nدل که بگذار بسوزد چه کنم با تَبِ جانم\n\nخم ابروى تو در قامَتِ مجنونِ من اما\nتیرهایم به خطا رفته و بشکسته کمانم\n\nنقشِ زیباىِ تو در فال و منم غرقِ تماشا\nانتها بى تو ندارد شَبِ یلدا به گمانم\n\nهمچو برگى که خزان دیده و تن خسته ز راه است \nفصل اندیشه ى دل را به زمستان بکشانم\n\nیا که من کوچ کنم تا قفسم را به هوایت\nبه بهارى که دهد بوى تو را زود رسانم \n\nغَمِ رویاى تو در چشم نخوابیده ى مستم\nترسم از اینکه بیایى و منم خواب بمانم", "post_full_content_3": "\n\n\nدوسَت دارم ...\n\n\n", "post_full_content_1": "\n\n\nشهرِ بى باران\n\n\n\nدلم چون شهرِ بى باران هوایى تازه مى خواهد\nخیالم تر شدن در کوچه بى اندازه مى خواهد\n\nببندم چتر و دستانم به رویش باز بگشایم\nبیابانم که آغوشم نَمى پاییزه مى خواهد\n\nغبارى شهرِ دل را در سکوتى تلخ پوشانده\nچنین شهرى دلش بارانِ پر آوازه مى خواهد\n\n نمى بارد درونم ابرِ دلتنگى عجیب این است\nکه باریدن ز چشمانم چو من انگیزه مى خواهد\n\nزمین مى لرزد اما او ز ماتم ها چو این مردم\nپس از غم ها و رفتن ها دلش پس لرزه مى خواهد\n", "post_full_content_4": "\n\n\nکاش حجم نبودنت دنیایم را پر نمى کرد ...\n\n\n", "post_full_content_5": "\n\n\nچه کنم با تَبِ جانم...\n\n\n\nتا نیایى به سراغم نرود غم ز جهانم\nزتَنَم گر بِرَود جان مَنِ دیوانه همانم\n\nتو رها کردى و رفتى و دلت را بستاندى\nمن دلم را به تو دادم نَسِتانم نَسِتانم\n\nهر نفس خاطره را قاب گرفتم که بدانى\nزندگى را به همین خاطره هایت گذرانم\n\nدر تنم حسرَتِ آرامِشِ آغوشِ تو دارم\nهمچو دریا منم از دورى ساحل نگرانم\n\nچشمت آتش زده بر دل لبت آتش زده بر جان\nدل که بگذار بسوزد چه کنم با تَبِ جانم\n\nخم ابروى تو در قامَتِ مجنونِ من اما\nتیرهایم به خطا رفته و بشکسته کمانم\n\nنقشِ زیباىِ تو در فال و منم غرقِ تماشا\nانتها بى تو ندارد شَبِ یلدا به گمانم\n", "post_full_content_2": ""}