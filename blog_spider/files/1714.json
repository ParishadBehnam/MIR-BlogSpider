{"type": "blog", "blog_name": "خواب ها کابوس می نوازند", "blog_url": "http://rahgozar-khab.blog.ir/", "post_url_1": "http://rahgozar-khab.blog.ir/1396/06/20/%D9%88%D8%B1%D9%82%DB%8C-%D8%A7%D8%B2-%D8%B4%D8%A7%D9%87%D9%86%D8%A7%D9%85%D9%87", "post_title_1": "ورقی از شاهنامه", "post_content_1": "چو بگذشت سال ازبرم شست و پنج\nفزون کردم اندیشهٔ درد و رنج\nبه تاریخ شاهان نیاز آمدم\nبه پیش اختر دیرساز آمدم\nبزرگان و با دانش آزادگان\nنبشتند یکسر همه رایگان\nنشسته نظاره من از دورشان\nتو گفتی بدم پیش مزدورشان\nجز احسنت از ایشان نبد بهره ام\nبکفت اندر احسنتشان زهره ام\nسربدره های کهن بسته شد\nوزان بند روشن دلم خسته شد\nازین نامور نامداران شهر\nعلی دیلمی بود کوراست بهر\nکه همواره کارش بخوبی روان\nبه نزد بزرگان روشن روان\nحسین قتیب است از آزادگان\nکه ازمن نخواهد سخن رایگان\nازویم خور و پوشش و سیم و زر\nوزو یافتم جنبش و پای و پر\nنیم آگه از اصل و فرع خراج\nهمی‌غلتم اندر میان دواج\nجهاندار اگر نیستی تنگ دست\nمرا بر سرگاه بودی نشست\nچو سال اندر آمد به هفتاد ویک\nهمی زیر بیت اندر آرم فلک\nهمی گاه محمود آباد باد\nسرش سبز باد و دلش شاد باد\nچنانش ستایم که اندر جهان\nسخن باشد از آشکار ونهان\nمرا از بزرگان ستایش بود\nستایش ورا در فزایش بود\nکه جاوید باد آن خردمند مرد\nهمیشه به کام دلش کارکرد\nهمش رای و هم دانش وهم نسب\nچراغ عجم آفتاب عرب\nسرآمد کنون قصهٔ یزدگرد\nبه ماه سفندار مد روز ارد\nز هجرت شده پنج هشتادبار\nبه نام جهانداور کردگار\nچواین نامور نامه آمد ببن\nز من روی کشور شود پرسخن\nاز آن پس نمیرم که من زنده ام\nکه تخم سخن من پراگنده ام\nهر آنکس که دارد هش و رای و دین\nپس از مرگ بر من کند آفرین\n/ابولقاسم./", "post_url_2": "http://rahgozar-khab.blog.ir/1396/05/27/%D9%85%DB%8C%D8%AE%D9%88%D8%A7%D9%87%D9%85-%D9%BE%DB%8C%D8%A7%D8%AF%D9%87-%D8%B4%D9%88%D9%85", "post_title_2": "میخواهم پیاده شوم", "post_content_2": "می‌خواستم زندگی کنم،راهم را بستند\nستایش کردم،گفتند خرافات است\nعاشق شدم،گفتند دروغ است\nگریستم،گفتند بهانه است\nخندیدم،گفتند دیوانه است\nدنیا را نگه دارید،می‌خواهم پیاده شوم !", "post_full_content_2": ""}