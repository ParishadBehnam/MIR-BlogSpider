{"type": "blog", "blog_name": "مدافعان حجاب", "blog_url": "http://modafeonehejab.blog.ir/", "post_url_1": "http://modafeonehejab.blog.ir/1396/10/29/%D9%87%D9%85%D9%87-%DA%86%D8%A7%D8%AF%D8%B1%DB%8C-%D9%87%D8%A7-%D9%81%D8%B1%D8%B4%D8%AA%D9%87-%D9%86%DB%8C%D8%B3%D8%AA%D9%86%D8%AF-%D9%82%D8%B3%D9%85%D8%AA-%D9%BE%D8%A7%DB%8C%D8%A7%D9%86%DB%8C", "post_title_1": "همه چادری ها فرشته نیستند! قسمت پایانی..", "post_content_1": "#همه_چادری_ها_فرشته_نیستند \n#قسمت_سوم و پایان ...\n.\nمی خواهم داستان را بسیار خلاصه کنم و دیگر بیش از این ریز نشوم مثلا نگویم که لاک دستت دیگر #چه_ربطی به حجاب دارد؟!\n.\nحالا که پست ها بیشتر شدند ، و سبک نوشتاری هم از چادرم فاتح نفس ، رسید به #مذهبی_ها(چادری ها)عاشق ترند! (که ما هم قبول داریم ، چون عاشقانه هایشان نه علنی است و #نه_دل_کسی_را_می_لرزاند ! آخر چند روز پیش یک رفیق متاهلی گفت ، #دچار_قیاس شده ام! گفتم چرا؟ ، گفت : عکس هایشان را در فضای مجازی قرار می دهند و من هم هِی ، قیاس و قیاس!( #تبریک میگم بهتون مبلغ چادر!) )\n.\nدیگر چهره اش از بند تاری ها و پیکسل و برگ و گل و دست(می دانید که نشان دادن چهره #فرایند خودش را دارد!کم کم به نشان دادن رخ می رسد ابتدا #واقعا_نمی_تواند !) و... در آمده ، او یک مذهبی لاکچری شده ، ایول !\n.\nکامنت هایش را هم بسته که دیگر آنقدر مذمت نشود البته خدا لعنت کند اینستا را که نمی گذارد دایرکت را هم ببندد آخر این مذهبی های #خشک_مغز ، آنجا هم او را رها نمی کنند! هِی خواهرم #چادر_ارثیه_مادرم_زهراس را برایش می فرستند.\nاینها دیگر چه می گویند بابا! أه با کیا شدیم مذهبی!\n(بابا جان ، اینها چه می دانند تو در راهِ تبلیغ! چادر چه مشقت هایی کشیده ای ! با خون دل آن همه دنبال کننده همراهت شده اند و با کلی فکر آن همه چشم را به خود #خیره کرده ای !نمی دانند..!)\n.\nخلاصه اینکه ، می آید و نام صفحه اش را تغییر می دهد ، این را در استوری می گوید که دیگران هم بدانند ، نام خودش هست!\nو برای اینکه از نیش و کنایه ی جماعت مذهبی هم خلاص شود ، در بیو می نویسد :\n#من_مذهبی_نیستم ! من را قضاوت نکنید !\n( ای بابا نشستیم این همه نوشتیم ، تهش طرف مذهبی هم نبود ،البته بوده و هست اما عادی سازی برخی از موارد او را بدین جا کشانده)\nو عکس های بدون چادرش را پست می کند...\nو من مصیبت دیده شدن را آنجا درک کردم !\n.\n#بعد_نوشت :\nاین روایت ، ماجرای #یک_نفر_نیست! بلکه هر گوشه اش مربوط به چندین و چند نفر است ...\nنمیدانم شمایی که  این متن را می خوانید کجای این قضیه هستید ، اما بدانید، #شیطان_فضای_مجازی ، خیلی قوی تر از شیطان فضای واقعی است ، در #مجازناآباد چشم ها مستقیم در چشم هایت گره نمی خورد ، اما دل ها هزار راه می روند ، هم اویی که تو را تعریف و تمجید می کند ، در خیابان به او نسبت ”خفه شو” یا ”برو گمشو” می دهید ، اما در مجاز تشکر هم می کنید از نظر لطفشان !\nمی دانم که نیت هایتان واقعا گاه خیر هست #اما ، نیت به اصطلاح خیرتان پدرِ دلِ جوان مردم را در آورده !( دلم برای آن جوان مجردی می سوزد که توقعات زندگی اش با دیدنِ عکس های شما تغییر پیدا کرده یا همان دخترک مجردِ در خانه که شاید به اندازه شما زیبا نباشد اماتحت تاثیر ذائقه هایی که شما تغییر دادید قرار گرفته !)\n.\n#بعد_نوشت ۲\nاگر از متن ناراحت شدید، خیلی هم خوب که ناراحت شدید ، اتفاقا #به_خودتان_بگیرید!\nکسی آمد پیام داد که ”خدا هدایتشان کنه !”\nمی روم صفحه ش را می بینم ، می بینم که او هم اینگونه هست ، خب خانم ، منظور شما هم هستید! فقط بقیه مشکل دارند؟ یا خودتان را همچنان با نیت خیر می پندارید؟!( به خدا اگر عکس ندارید برای پست ، خب #پست_نگذارید ، چه لازم که یک نیم رخ از خودتان بگذارید و دعا برای امام زمان هم بکنید ؟!)\n.\n#دلیل\n-این ها را نوشتم تا آن کسی که تازه می خواهد وارد بحث تبلیغ حجاب! شود ، بداند که #مسیرش_به_کجا ختم خواهد شد ، حتی اگر اولش بگوید :\nمن مراقب هستم !( نه ، #نمی_توانید مراقب باشید ، دست خودتان نیست ، این لایک و کامنت و تعاریف بد نفس آدم را غلغلک می دهد)\n.\n#بعد_نوشت ۳\nبعضی ها هم آدم های خوبی هستند ، خیلی بهتر از ما ، اما دچار شده اند ، اما بنشینند و فکر کنند ، که واقعا #چه_نیازی_هست ، به انتشار این عکس ها؟!\n( چند سال پیش در #فیس_بوک دختر خانمی ، همین عمل را شروع کرد ، آن موقع از این خبرها نبود ، حالا بعد چند سال ، خودش نیست اما عکس هایش دست به دست می شوند ، حتی اگر بگویید : #کپی_عکس_ها_حرام_است ، واقعا توقع دارید بعد از انتشار  ، کسی کپی نکند؟ خب اگر نمی خواهید ، چرا پست می کنید؟ ، اینهم یک گل به خودی حساب می شود)\n\n‏‎#اعتراف_نوشت ۲ !\nیک اعتراف دیگر هم در انتها بکنم ، شاید فکر کنید این هم یک خشک مقدس دیگر که با همه مشکل دارد ! نه ! بنده نیستم خیلی هم غرق هستم ، غرق در معایب مختلف ...\n‏‎اما گفتم که نگویید نگفتن\nیا که نگویند، نگفتی !\n.\n‏‎#مراقب_خودتان_باشید ...\n.\n‏‎#پایان\nنویسنده: بی نام\nکانال : ‏@khodahafez_refigh", "post_url_2": "http://modafeonehejab.blog.ir/1396/10/28/%D9%87%D9%85%D9%87-%DA%86%D8%A7%D8%AF%D8%B1%DB%8C-%D9%87%D8%A7-%D9%81%D8%B1%D8%B4%D8%AA%D9%87-%D9%86%DB%8C%D8%B3%D8%AA%D9%86%D8%AF-%D9%82%D8%B3%D9%85%D8%AA-%D8%AF%D9%88%D9%85", "post_title_2": "همه چادری ها فرشته نیستند! قسمت دوم..", "post_content_2": "#همه_چادری_ها_فرشته_نیستند\n#قسمت_دوم ...\n.\nروزها می گذرد ، دنبال کننده ها بیشتر می شوند ، پسند و کامنت ها رو به افزایش می روند ، راستی یک آقا پسری در کامنت نوشته بود :\nچقدر زیبا بانو ! (زیبایی را کجا دیدی شما؟!)\nاو هم گفت : ممنون از لطفتان !\nعجب !\n( به نظر که آقا پسرها بیشتر به حجاب علاقه مند شدند تا بی حجاب ها !)\n.\nتا یادم نرفته این را هم بگویم که چند روز پیش یک عکس نامرتبط با خودش گذاشت، یعنی #خودش_در_عکس_نبود ، ملت زیاد نپسندیدند آن را ! فکرکنم سر خورده شد و برای انتقام یک عکس بهتر با چادر از خود گذاشت تا آن را بشورد و ببرد ( اتفاقا ، انتقامِ خوبی هم گرفت ! )\n.\nخلاصه ...\nبانوی قصه ی ما ، اتاق فکرش را راه اندازی می کند . نه ، نمی شود دیگر! عکس ها تکراری شده اند ! همه اش که مشکی باشد ، #فکر_می_کنند ما مذهبی ها ، افسرده و عقب افتاده ایم !\nباید کمی رنگ را هم قاطی ماجرا کنم ، پس می رود از یک مزون لاکچریِ حجاب ، یک روسریِ گلدار قرمزِ خوش نقش و نگار می خرد .(چقدر این گل گلیهای قرمز را دوست دارم!)\n.\nنوبتی هم باشد نوبت عکاس داستان هست که بیاید و با هم بروند در پارکی جایی ، که شهدا هم نباشند که اگر بی حجابی عکس را دید ، نگوید همه اش غم !\nنیمه صورت اش را رو به افق میگیرد ، پس زمینه را نیمه آسمان و نیمه درختان پارک قرار می دهد ، و چیک!\n.\nآن شب این عکس بیشتر از تمامِ پست ها ، مورد توجه قرار می گیرد و سیل لایک و کامنت روانه ی پستش می شود !\nهم #سرخوش از تعاریف و هم ناخوش از انتقاد ها .\nاین را هم بگویم که کسی در کامنتش نوشته بود : خانم به فکر دلِ ما مذهبی هایی که امکان ازدواج نداریم ، نیستید؟\nآن یکی هم نوشته : زیبایی برازنده ی شماست !\nو باز هم عجب !\n( حالا که کامنت ازدواجِ بنده خدایی را گفتم این را هم اضافه کنم که، چند وقت پیش ها بانو! ، #عاشق_شده_بود ، عاشقِ یک آدم خوش ریشِ انگشتر به دستِ نورانی ، آن هم در تاکسی! (باور می کنید؟) و آن #چند_لحظه_عاشقی را ، تبدیل به #رمان کرد که درچند قسمت منتشر شد !\nجدیدا هم فکر کنم راهیان نور رفته اند ، چون دارد رمان #عاشقانه_با_خادم_ها را منتشر می کند!(پیشنهاد بنده :مسجد محل ، راهپیمایی۲۲ بهمن ، بسیج ، دانشگاه ، این ها هم میتواند خوراک خوبی برای رمان عاشقانه باشند ، عاشقی دراین نقاط را هم تست کنند)\nیک اعترافی هم بکنم ، چند سال پیش یک رمان به همین سبک ها ، البته دونفره اش ها ! نوشته بودم برای خودم نه برای انتشار ، به یک دوست مجرد دادم تا بخواند ، بنده خدا درد عشقی کشید که مپرس ! من هم کلا پاک کردم قضیه را !( #عاشقانه_ها حتی اگر توهم باشند ، برای جار زدن #نیستن!) )\n.\n‎می بینید چه شد؟\n‎از عکس در قطعه شهدا تا\nجهنمِ پسندیده شدن..!\n.\n‎#ادامه_دارد ...\nنویسنده : بی نام \nلینک کانال : @khodahafez_refigh", "post_url_3": "http://modafeonehejab.blog.ir/1396/10/28/%D9%87%D9%85%D9%87-%DA%86%D8%A7%D8%AF%D8%B1%DB%8C-%D9%87%D8%A7-%D9%81%D8%B1%D8%B4%D8%AA%D9%87-%D9%86%DB%8C%D8%B3%D8%AA%D9%86%D8%AF-%D9%82%D8%B3%D9%85%D8%AA-%D8%A7%D9%88%D9%84", "post_title_3": "همه چادری ها فرشته نیستند! قسمت اول ..", "post_content_3": "#همه_چادری_ها_فرشته_نیستند !\n#قسمت_اول\n.\nیک روز که چشم هایش درگیر آسمان و زمین هست و در جستجوی خیال خویش دارد پرندگان را می شمارد ، ناگاه یادش می آید که فضایی هم هست به نام مجازی !\nدرباره اش بسیار شنیده و از آنجایی که معتقد هم هست ، سخنان آقا درباره مهم بودن این فضا در ذهنش مرور می شود .\nتصمیم میگیرد ، آن هم یک تصمیم سازنده ، اینکه بیاید و در فضای مجازی ، به اصطلاح سنگری برای خود دست و پا کند .\nاما سنگرِ #بدون_تجهیزات که فایده ای ندارد...\nدوباره در خود فرو می رود و بالاخره فکری به خاطرش خطور می کند ، اینکه باید در زمینه حجاب فعالیت کنم ! و تولید محتوا هم داشته باشم !\n.\nسراسیمه گوشی اش را بر می دارد و برای آن فلان رفیق عکاسش زنگ می زند: از چه نشسته ای که فضای مجازی #محتاج_به_فعالیت فرهنگی هست آن هم از نوع حجاب که بی حجابان دارند فراوان می شوند و روایت ماجرا و خداحافظ .\n.\nحالا می نشیند و فکری می کند به حال ملزومات عکاسی ، در اتاق می چرخد ، یک پیکسل پیدا می کند فکر کنم عکس یک شهید باشد یا ”#من_حجاب_را_دوست_دارم” هست احتمالا !\nیک کیف زیبا هم دارد که گل های قرمز روی آن فرش شده اند ! کیف را هم می گیرد ، چون حیف هست!\nو یا اینکه اصلا مگر بدون انگشتر و ساعت می شود تبلیغ حجاب کرد؟\nنه والا ، نمی شود!\nخلاصه #ملزومات را هم می گیرد !\nمی رود مرحله بعد و اکنون نوبتی هم باشد نوبت #لوکیشنِ عکس هست و اولین مکانی که به ذهنش می رسد ، گلزار شهداست ، امروز را قرار بر اینجا می گذارند حالا شاید فرداها دریا ، جنگل ، پارک ، میدان ، قبرستان ، و یا هرجایی دیگر...\n.\nمی روند و می رسند به گلزار شهدا ...\nخب فلانی دوربینت را در بیاور که کنون نوبت تِرکاندن ماست !\nزاویه ها را در ذهنش می چیند ، ابتدا می رود بالای #قبر_یک_شهید ، به حالت فاتحه ، عکسی از او می گیرد ، بعدی ، پیکسل را می آورد جلوی چهره اش ، و دیگری فوکوس می کشد روی پیکسل که نکند صورت او معلوم شود ، که یکهو زشت باشد!\nبعدی ، در میان قبر ها راه می رود و از پشت سر ، عکسی می گیرد ، تازه کیف گلدار هم مانده ، یک گل سرخ در دست ، همان دستی که انگشتر و ساعت تزییناتش را به عهده دارد ، و بک را هم نصف کیف و نصف گلزار قرار می دهد ، ذوق عکاسی هم که الحمدالله عالی...\n.\nخندان و شاد و سرخوش از اینکه  بالاخره آنها هم #حرکتی_در_جهت_فرهنگ زده اند ، مسیر خانه را طی می کنند ، البته رَمِ عکس ها را هم از رفیقِ عکساش می گیرد ،به خانه که رسید می رود و می نشیند به پشت لب تاپ (لپ تاب؟ لپ تاپ؟ چی؟ نفهمیدیم آخر) عکسها را گلچین می کند ، ادیت می کند و به به و چه چه که قرار است فوج فوج از بی حجابان به حجاب بگرایند.\nیادش می آید که ای وای ، حالا کجا باید اینها را منتشر کنم؟ احتیاج به یک رسانه عکس محورِ بدون فیلتر دارد و البته پر رفت و آمد ، و از آنجایی که در میان صحبت دوستان ، از اینستاگرام و دیده شدن ، شنیده بود ، #اینستاگرام را انتخاب می کند.\nپس از طیِ مراحل ثبت نام می رسد به نام ، خب این هم داستانی دیگر ! چه بگذارد که به تبلیغ حجاب بیآید؟\nچادر خاکی؟ مدافع چادر؟ ساداتِ چادری؟ کیمیاحجاب؟ یا چی؟\nبالاخره روی ”مدافع چادرِ خاکی مادر” به نتیجه می رسد.(اسامی همیشه به اینها ختم نمی شود!)\n.\nاولین پست را با ذکر یا زهرا و با #نیت ارسال می کند ، همان که نشسته مقابل یک شهید گمنام ،  که نیمه تار است ، خدا را شکر  اعتقاد به تاری چهره هم دارد (اما خب فعلا!)\nکپشن را هم می نویسد : من می خواهم با #چادرم قلعه ی نفس را فتح کنم همچون آن شهیدی که #فاتح_قلبم بود .\n.\nباور کنید ، من هم او را لایک خواهم کرد(با اغماض) ، عالی... هم عکس هم متن ... جای قسم نیست اما بدانید نیت واقعا خالص ... اما اندکی بیراهه و اندکی ناآگاه نسبت به آینده ...\n.\n#ادامه_دارد ...\nنویسنده : بی نام", "post_url_4": "http://modafeonehejab.blog.ir/1396/10/05/%D8%A8%D9%87%D9%88%D9%86%D9%87-%D8%B4%D9%85%D8%A7-%DA%86%DB%8C%D9%87", "post_title_4": "بهونه شما چیه؟!", "post_content_4": "وقتی #سبک_زندگی مان\nاز #خدا چی بپسندد\nبه #دیگران چی می پسندند\nتغییر پیدا کرد\nشاهد آن شدیم که هرکس برای\nجلب نظر خلق الله ...\nحیا خویش را هم به حراج گذاشت !\n\n#سر_چی_مسابقه گذاشتید؟\nبرای لایک؟\nبرای تبلیغ حجاب؟\nبرای تبلیغ دین؟\nبرای اینکه بگید امّل نیسیتید؟\nبهونه شما چیه؟!\nاز لذت بردن دیگران ، شمارا چه سود؟!\nلعنت بر شیطانی  که\nبا لباس مجازی وارد می شود\nو دینمان را به یغما می برد ...\n\n#خسته ...\n#بد_حجاب_ها_بهتر_از_خیلی_ها !!\n", "post_url_5": "http://modafeonehejab.blog.ir/1396/06/31/%D9%85%D8%AD%D8%B1%D9%85", "post_title_5": "محرم", "post_content_5": "هی میام بگم هی میگم ولش کن!\nدستشون درد نکنه این تولیدی های روسری،خدا خیرشونم بده که به فکرمحرمن!\nاما دیگه کوتاه بیاین!روسری گل گلی مشکی برا هیئت؟\nمثلا اگر دورش نوار دوخته نشده باشه نمیشه؟!...\nرفقا!نبرنمون تو حاشیه!\n#دچار", "post_full_content_3": "", "post_full_content_4": "\nبهونه شما چیه؟!\n\n\n\nوقتی #سبک_زندگی مان\nاز #خدا چی بپسندد\nبه #دیگران چی می پسندند\nتغییر پیدا کرد\nشاهد آن شدیم که هرکس برای\nجلب نظر خلق الله ...\nحیا خویش را هم به حراج گذاشت !\n", "post_full_content_2": "", "post_full_content_5": "", "post_full_content_1": "\nهمه چادری ها فرشته نیستند! قسمت پایانی..\n\n\n"}