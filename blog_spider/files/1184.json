{"type": "blog", "blog_name": "وبلاگ شخصی احمد عصمتی", "blog_url": "http://ahmadesmati.blog.ir/", "post_url_1": "http://ahmadesmati.blog.ir/1396/07/03/%DA%A9%D9%86%DA%AF%D8%B1%D9%87-%DB%8C-%D8%B9%D8%B1%D8%B4-%D9%86%DB%8C%D8%B3%D8%AA-%D9%85%D9%86%D8%B2%D9%84-%D9%87%D8%B1-%D8%A8%D9%88%D8%A7%D9%84%D9%87%D9%88%D8%B3-%D9%81%D9%88%D8%A7%D8%AF-%DA%A9%D8%B1%D9%85%D8%A7%D9%86%DB%8C", "post_title_1": "کنگره ی عرش نیست منزل هر بوالهوس / فواد کرمانی", "post_content_1": "\n\nکنگره عشق نیست منزل هر بوالهوس / طایر آن آشیان جان حسین است وبس\nقله قاف وجود منزل عنقا بود / بر سر این آشیان پر نگشاید مگس\nپایه اوصاف او فوق اشارات ماست / رفعت این پایه نیست افئده رادسترس\nمحفل ایجاد را اوست چراغ ابد / تا ابد از نور او مشعله ها مقتبس\nگشت چو کرب و بلا عارج معراج عشق / روح امینش فشاند گرد ز سم فرس\nاو قفس تن شکست تا به قفس ماندگان / در پى او بشکنند قالب تن را قفس\nکشته بسى دیده ام در هوسى داده جان / زنده چو او کس ندید کشته به ترک هوس\nرفت و شد اندر پى اش قافله دل روان / ما پى این کاروان شاد به بانگ جرس\nاى شه با فر و نور، عرش مقام تو را / لامسه عقل ما، دم زند از لایمس\nبحر ثناى تو را قبول نبى زورق است / جنبش ما اندر او جنبش خار است وخس\nکشته غفلت بود هر که تو را کشته خواند / اى دم جان پرورت زنده دلان رانفس\nجان \"فواد\" از ازل ملتزم نور توست / چون ز ازل نور توست افئده را ملتمس\nکرد دل از چشم دل در همه عالم نظر / غیر تو کس را نیافت تا بدهد دل به کس\nشاعر : فؤاد کرمانی", "post_url_2": "http://ahmadesmati.blog.ir/1396/06/17/%D8%AF%D8%B1%DA%A9%D9%88%DA%86%D9%87-%DB%8C-%D8%AF%D8%B1%D9%88%DB%8C%D8%B4%D8%A7%D9%86-%DB%8C%DA%A9-%D8%B4%D8%A8-%DA%AF%D8%B0%D8%B1%D9%85-%D8%A7%D9%81%D8%AA%D8%A7%D8%AF", "post_title_2": "درکوچه ی درویشان یک شب گذرم افتاد", "post_content_2": "\nدر کوچه ی درویشان یک شب گذرم افتاد / بر محفل بی خویشان آنجا نظرم افتاد\nدیدم که خِرَد آنجا بنشسته زده زانو / مست از مِی یا حیدر، در زمزمه ی یاهو\nعقل و خِرَد و دینم نذر قدمش کردم / از کوچه ی درویشان میل حرمش کردم\nدر شهر نجف دیدم لیلا و زلیخا را / در طوف حرم دیدم من آدم و عیسی را\nدیدم که علی باشد در مسند سلطانی / جبریل و مَلَک جمله در خدمت دربانی\nهمراز پَیمبَر را بر تخت شرف دیدم / من صورت یحیی را در شاه نجف دیدم\nدر سجده ی او دیدم هم آسیه هم موسی / دیدم که به درگاهش عرش آمده پابوسی\nشمس و قمری دیدم، در نور دو عین او / بر جانب او دیدم نـور حسنین او", "post_url_3": "http://ahmadesmati.blog.ir/1396/02/14/%DA%A9%D8%B4%D8%AA%D9%86-%D8%B9%D8%A7%D8%B4%D9%82-%D8%A8%D9%87-%D8%AC%D8%B1%D9%85-%D8%B9%D8%A7%D8%B4%D9%82%DB%8C-%D8%AF%D8%B4%D9%88%D8%A7%D8%B1-%D9%86%DB%8C%D8%B3%D8%AA", "post_title_3": "کشتن عاشق به جرم عاشقی دشوار نیست...", "post_content_3": "\nکشتن عاشق به جرم عاشقی دشوار نیست / هر که عاشق شد برایش سر سپردن عار نیست\nمیثم تمار را نازم که که میگفت این سخن / سرفرازی بهر عاشق جز فراز دار نیست\nقابلیت باید انسان را که گردد سرفراز / ورنه هرسر لایق ایثار راه یار نیست\nمهر آل الله را با سیم و زر نتوان خرید / کار عشق است و کار درهم و دینار نیست\nگفت شاه تشنه کامان روز عاشورا چنین / سر به راه دوست دادن بهر من دشوار نیست\nتشنه ام من تشنه آزادی وآزادگی / ورنه در من ذره ای از تشنگی آثار نیست\nمکتب ما را شعاری نیست غیر از انقلاب / مر کز عدل است اینجا کوچه وبازار نیست\nهیچ قانونی نباشد بهتر از قانون حق / هر که گردد پیرو حق در زمانه خوار نیست\nکار من ترویج دین و حفظ ناموس است و بس / با یزید سفله جز پیکار ما را کار نیست\nدم مزن \"ژولیده\"از حق وحقیقت در جهان / مست خواب غفلتند ویک نفر بیدار نیست\nژولیده نیشابوری", "post_url_4": "http://ahmadesmati.blog.ir/1396/01/03/%D8%B2%D8%A7%D9%86-%DB%8C%D8%A7%D8%B1-%D8%AF%D9%84%D9%86%D9%88%D8%A7%D8%B2%D9%85-%D8%B4%DA%A9%D8%B1%DB%8C%D8%B3%D8%AA-%D8%A8%D8%A7-%D8%B4%DA%A9%D8%A7%DB%8C%D8%AA", "post_title_4": "زان یار دلنوازم شکریست با شکایت ...", "post_content_4": "\nزان یار دلنوازم شکریست با شکایت / گر نکته دان عشقی بشنو تو این حکایت\nبی مزد بود و منت هر خدمتی که کردم / یا رب مباد کس را مخدوم بی عنایت\nرندان تشنه لب را آبی نمی‌دهد کس / گویی ولی شناسان رفتند از این ولایت\nدر زلف چون کمندش ای دل مپیچ کانجا / سرها بریده بینی بی جرم و بی جنایت\nچشمت به غمزه ما را خون خورد و می‌پسندی / جانا روا نباشد خونریز را حمایت\nدر این شب سیاهم گم گشت راه مقصود / از گوشه‌ای برون آی ای کوکب هدایت\nاز هر طرف که رفتم جز وحشتم نیفزود / زنهار از این بیابان وین راه بی‌نهایت\nای آفتاب خوبان می‌جوشد اندرونم / یک ساعتم بگنجان در سایه عنایت\nاین راه را نهایت صورت کجا توان بست / کش صد هزار منزل بیش است در بدایت\nهر چند بردی آبم روی از درت نتابم / جور از حبیب خوشتر کز مدعی رعایت\nعشقت رسد به فریاد ار خود به سان حافظ / قرآن ز بر بخوانی در چارده روایت", "post_url_5": "http://ahmadesmati.blog.ir/1395/12/28/%D8%A2%D8%B3%D9%85%D8%A7%D9%86-%DA%A9%D9%88%D8%AB%D8%B1-%D8%A8%D9%87-%D8%AF%D9%86%DB%8C%D8%A7-%D8%A2%D9%85%D8%AF%D9%87-%DA%A9%D9%88%D8%AB%D8%B1-%D8%A8%D8%AE%D9%88%D8%A7%D9%86", "post_title_5": "آسمان کوثر به دنیا آمده کوثر بخوان ...", "post_content_5": "\nآسمان کوثر به دنیا آمده کوثر بخوان/با سرود وحی مدح دخت پیغمبر بخوان\nمدح آن ممدوحۀ محبوبۀ داور بخوان/با زبان خویشتن نه، با دم حیدر بخوان\nبا زبان حیدر از صدیقۀ اطهر بخوان/هر چه زیبا خوانده ای امروز زیباتر بخوان\nماه عصمت اختر برج هدی را مدح کن/روح احمد لیلة القدر خدا را مدح کن\nجان عالم یک جهان جان را گرفته در بغل/دست دل بگشوده قرآن را گرفته در بغل\nمطلع الانوار ایمان را گرفته در بغل/گوهر دریای غفران را گرفته در بغل\nهستی دادار منّان را گرفته در بغل/هر چه گویی بهتر از آن را گرفته در بغل\nادامه شعر در ادامه مطلب ...\n\nادامه مطلب", "post_full_content_4": "\nزان یار دلنوازم شکریست با شکایت ...\n\n\n\n\nزان یار دلنوازم شکریست با شکایت / گر نکته دان عشقی بشنو تو این حکایت\nبی مزد بود و منت هر خدمتی که کردم / یا رب مباد کس را مخدوم بی عنایت\nرندان تشنه لب را آبی نمی‌دهد کس / گویی ولی شناسان رفتند از این ولایت\nدر زلف چون کمندش ای دل مپیچ کانجا / سرها بریده بینی بی جرم و بی جنایت\nچشمت به غمزه ما را خون خورد و می‌پسندی / جانا روا نباشد خونریز را حمایت\nدر این شب سیاهم گم گشت راه مقصود / از گوشه‌ای برون آی ای کوکب هدایت\nاز هر طرف که رفتم جز وحشتم نیفزود / زنهار از این بیابان وین راه بی‌نهایت\nای آفتاب خوبان می‌جوشد اندرونم / یک ساعتم بگنجان در سایه عنایت\nاین راه را نهایت صورت کجا توان بست / کش صد هزار منزل بیش است در بدایت\nهر چند بردی آبم روی از درت نتابم / جور از حبیب خوشتر کز مدعی رعایت\nعشقت رسد به فریاد ار خود به سان حافظ / قرآن ز بر بخوانی در چارده روایت\n\n\n\n\n۹۶/۰۱/۰۳\n\n\nدلداده بی بی\n\nاحمد\nاحمد عصمتی\nزان یار دلنوازم شکریست با شکایت ...\nعصمتی\nعصمتی احمد\nوبلاگ احمد عصمتی\nوبلاگ شخصی احمد عصمتی\n\n\n\n", "post_full_content_1": "", "post_full_content_5": "\nآسمان کوثر به دنیا آمده کوثر بخوان ...\n\n\n\n\nآسمان کوثر به دنیا آمده کوثر بخوان/با سرود وحی مدح دخت پیغمبر بخوان\nمدح آن ممدوحۀ محبوبۀ داور بخوان/با زبان خویشتن نه، با دم حیدر بخوان\nبا زبان حیدر از صدیقۀ اطهر بخوان/هر چه زیبا خوانده ای امروز زیباتر بخوان\nماه عصمت اختر برج هدی را مدح کن/روح احمد لیلة القدر خدا را مدح کن\nجان عالم یک جهان جان را گرفته در بغل/دست دل بگشوده قرآن را گرفته در بغل\nمطلع الانوار ایمان را گرفته در بغل/گوهر دریای غفران را گرفته در بغل\nهستی دادار منّان را گرفته در بغل/هر چه گویی بهتر از آن را گرفته در بغل\nادامه شعر در ادامه مطلب ...\n\nآسمان کوثر به دنیا آمده کوثر بخوان/با سرود وحی مدح دخت پیغمبر بخوان\nمدح آن ممدوحۀ محبوبۀ داور بخوان/با زبان خویشتن نه، با دم حیدر بخوان\nبا زبان حیدر از صدیقۀ اطهر بخوان/هر چه زیبا خوانده ای امروز زیباتر بخوان\nماه عصمت اختر برج هدی را مدح کن/روح احمد لیلة القدر خدا را مدح کن\nجان عالم یک جهان جان را گرفته در بغل/دست دل بگشوده قرآن را گرفته در بغل\nمطلع الانوار ایمان را گرفته در بغل/گوهر دریای غفران را گرفته در بغل\nهستی دادار منّان را گرفته در بغل/هر چه گویی بهتر از آن را گرفته در بغل\nیا محمّد (ص) یا محمّد (ص) عصمت کبراست این/بوسه زن بر آفتاب طلعتش، زهراست این\nاین ز پا تا سر تجلاّی جمال داور است/این نه یک دختر تمام هستی پیغمبر است\nاین به احمد کوثر است و دختر است و مادر است/بلکه مام یازده عیسای عیسی پرور است\nچارده معصوم را شخصیّت او محور است/جز محمّد (ص) از تمام انبیا بالاتر است\nذات حق با آیه ی قرآن ثناها گویدش/اوّلین شخصیّت عالم فداها گویدش\nمخزن اسرار حق گوهر ندارد مثل او/ذات ربّ العالمین مظهر ندارد مثل او\nمصحف ختم رسل کوثر ندارد مثل او/نخل سر سبز نبوّت بر، ندارد مثل او\nشخص ختم الانبیا دختر ندارد مثل او/شیر حق دست خدا یاور ندارد مثل او\nهر چه گفتم هر چه گویم در ثنای او کم است/مدح ناموس خدا فوق بیان عالم است\nآفرینش باغ توحید و بهارش فاطمه است/دین و قرآن تا قیامت اعتبارش فاطمه است\nمصطفی فخر نبوّت افتخارش فاطمه است/مرتضی دست خدا و دستیارش فاطمه است\nدستیارش نه همه دار وندارش فاطمه است/ای خوشا آن کس که روز حشر یارش فاطمه است\nدر ثنای او همان اقرار عجز ما بس است/گفتن اوصاف این دختر نه کار هر کس است\nفاطمه یعنی تمام هستی هست آفرین/فاطمه یعنی بهشت رحمةٌ للعالمین\nفاطمه یعنی حجاب و عصمت و تقوا و دین/فاطمه یعنی چراغ آسمانها در زمین\nفاطمه یعنی یداللّهی دگر در آستین/فاطمه یعنی علی یعنی همان حبل المتین\nفاطمه یعنی جمال بی مثال کبریا/فاطمه یعنی کتاب الله کلّ انبیا\nفاطمه در فلک هستی ناخدایی می کند/فاطمه در روز محشر کبریایی می کند\nفاطمه از شیر حق مشکل گشایی می کند/فاطمه در چشم حیدر خودنمایی می کند\nفاطمه در بندگی کار خدایی می کند/فاطمه بر شیعیان لطف نهایی می کند\nفاطمه یعنی چراغ محفل افلاکیان/فاطمه یعنی ز رأفت همنشین با خاکیان\nکیست زهرا یک بهارستان به گلزار وجود/کیست زهرا کعبۀ جان قبله ی اهل سجود\nکیست زهرا راز دار عالم غیب و شهود/کیست زهرا برترین محبوبۀ حیّ ودود\nکیست زهرا باب رحمت دست احسان بحر جود/کیست زهرا خیمۀ سبز ولایت را عمود\nکیست زهرا آفتابی کبریایی طلعت است/کیست زهرا چارده معصوم در یک صورت است\nای بهشت قرب پیغمبر جمالت فاطمه/ای تمام انبیا مات جلالت فاطمه\nای امیرالمؤمنین محو کمالت فاطمه/ای ملایک بندۀ صفّ نعالت فاطمه\nای تمام وحی در موج خیالت فاطمه/ای همه مرهون فیض بی زوالت فاطمه\nطاهره، انسیّه، حورایی نمی دانم که ای/فاطمه، صدّیقه، زهرایی نمی دان که ای\nعقل و هوش و دانش و افکار خود را باختیم/با کمیت و هم تا آنسوی هستی تاختیم\nیا به مضمئن یا به ایراد سخن پرداختیم/دست ها بر رشته های چادرت انداختیم\nشعرها خوانده غزل، قطعه، قصائد ساختیم/عاقبت دیوانه گشتیم و تو را نشناختیم\nحور، انسان، یا ملک، یا فوق اینان چیستی؟/کیستی تو کیستی تو کیستی توکیستی؟\nمن نمی گویم غلام دختر پیغمبرم/من نمی گویم که بنشانی کنار قنبرم\nمن نمی گویم بلالت پا گذارد بر سرم/من نمی گویم ثنایت گشته بر لب گوهرم\nمن نمی گویم بسوزان تا کنی خاکسترم/لیک می گویم قبولم کن گدای این درم\nدوست دارم تا زلطف و مرحمت شادم کنی/دوزخی هستم تو خود از دوزخ آزادم کنی\nروسیاهم، زشت کردارم، گنه کارم بدم/تو بکوی خویش راهم داده ای تا آمدم\nگر چه مردودم به جان زینبت منماردم/نامه ای پر از گناه است و تهی باشد یدم\nعالمی را سیر کردم آخر این در را زدم/گر روم جایی دگر از پشت این در مرتدم\n«میثمم» یعنی گدای خانۀ خشت و گلت/غرق دریای گنه چشمم به سوی ساحلت\nاستاد سازگار\nمنبع:نخل میثم\n\n\n\n\n۹۵/۱۲/۲۸\n\n\nدلداده بی بی\n\nآسمان کوثر به دنیا آمده کوثر بخوان با سرود وحی مدح دخت پیغمبر بخوان\nاحمد\nاحمد عصمتی\nحجة الاسلام عصمتی\nعصمتی\nعصمتی احمد\nوبلاگ احمد عصمتی\nوبلاگ شخصی احمد عصمتی\n\n\n\n", "post_full_content_2": "\nدرکوچه ی درویشان یک شب گذرم افتاد\n\n\n\n\nدر کوچه ی درویشان یک شب گذرم افتاد / بر محفل بی خویشان آنجا نظرم افتاد\nدیدم که خِرَد آنجا بنشسته زده زانو / مست از مِی یا حیدر، در زمزمه ی یاهو\nعقل و خِرَد و دینم نذر قدمش کردم / از کوچه ی درویشان میل حرمش کردم\nدر شهر نجف دیدم لیلا و زلیخا را / در طوف حرم دیدم من آدم و عیسی را\nدیدم که علی باشد در مسند سلطانی / جبریل و مَلَک جمله در خدمت دربانی\nهمراز پَیمبَر را بر تخت شرف دیدم / من صورت یحیی را در شاه نجف دیدم\nدر سجده ی او دیدم هم آسیه هم موسی / دیدم که به درگاهش عرش آمده پابوسی\nشمس و قمری دیدم، در نور دو عین او / بر جانب او دیدم نـور حسنین او\n\n\n\n\n۹۶/۰۶/۱۷\n\n\nدلداده بی بی\n\nاحمد\nاحمد عصمتی\nحجة الاسلام عصمتی\nعصمتی\nعصمتی احمد\nوبلاگ احمد عصمتی\nوبلاگ شخصی احمد عصمتی\n\n\n\n", "post_full_content_3": "\nکشتن عاشق به جرم عاشقی دشوار نیست...\n\n\n\n\nکشتن عاشق به جرم عاشقی دشوار نیست / هر که عاشق شد برایش سر سپردن عار نیست\nمیثم تمار را نازم که که میگفت این سخن / سرفرازی بهر عاشق جز فراز دار نیست\nقابلیت باید انسان را که گردد سرفراز / ورنه هرسر لایق ایثار راه یار نیست\nمهر آل الله را با سیم و زر نتوان خرید / کار عشق است و کار درهم و دینار نیست\nگفت شاه تشنه کامان روز عاشورا چنین / سر به راه دوست دادن بهر من دشوار نیست\nتشنه ام من تشنه آزادی وآزادگی / ورنه در من ذره ای از تشنگی آثار نیست\nمکتب ما را شعاری نیست غیر از انقلاب / مر کز عدل است اینجا کوچه وبازار نیست\nهیچ قانونی نباشد بهتر از قانون حق / هر که گردد پیرو حق در زمانه خوار نیست\nکار من ترویج دین و حفظ ناموس است و بس / با یزید سفله جز پیکار ما را کار نیست\nدم مزن \"ژولیده\"از حق وحقیقت در جهان / مست خواب غفلتند ویک نفر بیدار نیست\nژولیده نیشابوری\n\n\n\n\n۹۶/۰۲/۱۴\n\n\nدلداده بی بی\n\nاحمد\nاحمد عصمتی\nحجة الاسلام عصمتی\nعصمتی\nعصمتی احمد\nوبلاگ احمد عصمتی\nوبلاگ شخصی احمد عصمتی\n\n\n\n"}