{"type": "blog", "blog_name": "مطالب گوناگون", "blog_url": "http://ghezel.blog.ir/", "post_url_1": "http://ghezel.blog.ir/post/%D8%A8%D8%B1%D8%AE%DB%92%20%D8%A7%D8%B2%20%D8%AF%D8%A7%D9%86%D8%B4%D9%85%D9%86%D8%AF%D8%A7%D9%86%20%D8%A7%DB%8C%D8%B1%D8%A7%D9%86%20%D8%A8%D8%A7%D8%B3%D8%AA%D8%A7%D9%86", "post_title_1": "برخے از دانشمندان ایران باستان", "post_content_1": "این اسامے شامل ریاضیدانان، دانشمندان و مخترعان قبل از تازش و دورانهاے ابتداے ورود تازیان به ایران است.1)اسڪیلاس :  دوره ے هخامنشے، « زمان حڪومت داریوش _ از سال 446 تا 486 ق.م » _ دریانورد و ڪاشف و مهندس سازنده‌ے قنات.2) ستاسپ : دوره‌ے هخامنشے، « زمان حڪومت خشایارشا _ از سال 486 تا 521 ق.م » دریانورد و ڪاشف.3) بویر اندا : دوره‌ے هخامنشے، « زمان خشایارشا » مهندس.4) آرتاخه : دوره‌ے هخامنشے، « زمان خشایارشا » مهندس و سازنده‌ے ڪانال آتوس.5) استانس : دوره‌ے هخامنشے، شیمیدان و استاد دموڪریتوس.6) برازه : دوره‌ے ساسانے، « زمان فرمانروایے اردشیر _ 226 تا 241 م » مهندس و احیا ڪننده‌ے شهر فیروزآباد ( پارس ).7) برانوش : دوره‌ے ساسانے، سازنده‌ے شادروان شوشتر. 8) فرغان : دوره‌ے ساسانے، مهندس - سازنده‌ے طاق ڪسری.9) جهن برزین : دوره‌ے ساسانے، سازنده‌ے تخت طاقدیس.10) شیده : دوره‌ے ساسانے، سازنده‌ے ڪاخ خوارانق.11) پیروز نهاوندے : هنرمند، صنعت گر و سازنده‌ے آسیاب‌هاے بادے", "post_url_2": "http://ghezel.blog.ir/post/%DB%B2%DB%B0%20%D9%85%D9%87%D8%B1%20%D8%B1%D9%88%D8%B2%20%D8%A8%D8%B2%D8%B1%DA%AF%D8%AF%D8%A7%D8%B4%D8%AA%20%D8%AD%D8%A7%D9%81%D8%B8", "post_title_2": "۲۰ مهر روز بزرگداشت حافظ", "post_content_2": "خواجه شمس‌الدین محمد بن بهاءالدّین حافظ شیرازی (زاده  ۷۲۷ قمری– درگذشته ۷۹۲ قمری) معروف به لسان‌الغیب، ترجمان الاسرار ، لسان‌العرفا و ناظم‌الاولیا شاعر بزرگ سدهٔ هشتم ایران (برابر قرن چهاردهم میلادی) او یکی از سخنوران نامی جهان است که بیشتر اشعارش غزل هستند و دیوان اشعارش به غزلیات حافظ معروف است. گرایش حافظ به شیوهٔ سخن‌پردازی خواجوی کرمانی و شباهت شیوهٔ سخنش با او مشهور است. او از مهم‌ترین تأثیرگذاران بر شاعران پس از خود شناخته می‌شود. در قرون هجدهم و نوزدهم اشعار او به زبان‌های اروپایی ترجمه شد و نام او به گونه‌ای به محافل ادبی جهان غرب نیز راه یافت. هرساله در تاریخ ۲۰ مهرماه مراسم بزرگداشت حافظ در محل آرامگاه او در شیراز با حضور پژوهشگران ایرانی و خارجی برگزار می‌شود. مطابق تقویم رسمی ایران این روز روز بزرگداشت حافظ نامیده شده است.نظر «گوته» آلمانی در مورد «حافظ» دکتر محمد بقایی ماکان به مناسبت روز بزرگداشت حافظ درباره جایگاه او در شعر و ادبیات ایران به خبرنگار مهر گفت: حافظ بی تردید یکی از درخشانترین چهره ‏های شعر ایران و جهان است و منزلت او در این زمینه چندان والاست که بزرگترین اندیشمندان و شاعران جهان او را مورد ستایش قرار داده‎اند. به عنوان نمونه می‏ توان از ستایش گوته شاعر بزرگ آلمانی یاد کرد که تحت تأثیر زیبائیهای کلامی و فکری خواجه شیراز گفته است ای کاش من کوچکترین شاگرد مکتب حافظ می‎بودم.وی افزود: ارزش این گفته گوته زمانی می‏تواند به درستی فهم کرد که بدانیم متفکر پرآوازه‎ای مانند محمد اقبال لاهوری در قیاس افکار خود با گوته گفته است که من زمانی به محدودیت اندیشه خود پی بردم که با افکار گوته آشنا شدم. از همین روست که در خصوص دیدگاههای بزرگان ادبی و فلسفی جهان در مورد حافظ کتابهایی به زبان فارسی تألیف و ترجمه شده که نشان دهنده میزان تأثیر او بر چهره‏ های بزرگ ادبیات جهانی است.این کارشناس ادبی و فلسفی ادامه داد: چهره‏ های بزرگی که جملگی گفتار و افکار او را در قالب تشبیهاتی مانند جواهر درخشان و الماس تراش خورده یاد کرده‏ اند که شیرینی و دلنشینی چهچه هزاردستان را دارد.این محقق‌ و پژوهشگر حوزه زبان و ادبیات فارسی درباره معنویت و اخلاق در منظر حافظ نیز اظهار داشت: خواجه شمس الدین محمد حافظ شیرازی که او را به درستی لسان الغیب نامیده ‏اند آیینه تمام نمای فرهنگ ایرانی در قالب افکار عرفانی است که خواننده خود را به صفای بطن، تعالی روح، دانایی و پیروی از آموزگاران، خردمندان و استحکام شخصیت انسانی و مانند اینها سوق می‏دهد.بقایی یادآورشد: اگر در برخی ابیات او دیدگاههای خارج از الگوهای یاد شده ارائه می‎شود در حقیقت بازگو کننده ارزشهای مطرح در جامعه اوست که در شعر وی تجلی می‏یابد، ولی در مجموع اشعار حافظ از منظر اخلاق فردی و جمعی مبتنی بر دو اصل معنویت و واقعیتهای زندگی است.وی افزود: بدین معنا که او نه آنچنان شیفته عالم بالا است که حقایق زندگی موجود را نادیده بگیرد و نه آنقدر پایبند جهان مادی است که از عالم بالا غافل شود. از اینرو هدف نهایی شعر حافظ را می‎توان در آمیزه ‏ای از عقلانیت و معنویت خلاصه کرد.نویسنده\"نیچه اقبال و مولوی\" حافظ را یکی از چهره‏ های همیشه ماندنی ادبیات جهان دانست و گفت: حافظ مانند سعدی برای زبان و ادبیات فارسی الگویی جاودان است و تنها شاعری است که سبب شده تعریف پدیده ‏ای به نام شعرنو بی سرانجام بماند زیرا شعر او چه از نظر ساختاری و چه از لحاظ محتوایی، مصداق دقیق شعر نو به شمار می‏ آید.این مترجم و نویسنده در پایان اشاره کرد: از این جاست که پدیده‏ ای با عنوان شعرنو فقط جنبه ه‏ای صوری یافته است و حافظ بزرگترین دلیل است برای آنکه گفته شود شعر کالا نیست که کهنه و نو داشته باشد. ای بسا که بسیاری از اشعار دهه‏ های اخیر کهنه ‏تر از اشعار نخستین دهه ‏های شعر فارسی هستند ولی غزلهای ناب  به قول گوته با عظمت و جبروت تمام فاتح روزگاران است.", "post_url_3": "http://ghezel.blog.ir/post/%D9%85%D8%A7%D8%AC%D8%B1%D8%A7%DB%8C-%D8%A2%D9%88%D8%B1%D8%AF%D9%86-%DA%A9%D8%A7%D8%B1%D8%AE%D8%A7%D9%86%D9%87-%D8%A8%D8%B1%D9%82-%D8%A7%D8%B2-%D8%B1%D9%88%D8%B3%DB%8C%D9%87-%D8%A8%D9%87-%D8%A7%DB%8C%D8%B1%D8%A7%D9%86", "post_title_3": "ماجرای آوردن کارخانه برق از روسیه به ایران", "post_content_3": "خرید کارخانه برق توسط امین‌الضرب به این صورت اتفاق افتاد که در سال 1284 خورشیدی، او با مظفرالدین شاه که برای سفر سوم، عازم روسیه شده بود، همراه بود، روزی که در خیابان قدم می‌زد، چشمش به کارخانه برق می‌افتد که در حال کار کردن بود و متوجه می‌شود که روشنایی شب توسط این کارخانه تامین می‌شود.او که تا آن زمان، چنین چیزی را ندیده بود شروع به تماشای آن می‌کند. چون مدت طولانی جلوی کارخانه ایستاده بود، نگهبان در ورودی کارخانه برای جویا شدن از موضوع، بیرون آمده و به او می‌گوید: مگر خیال خریدش را داری؟امین‌الضرب پاسخ می‌دهد: اگر ارزان بدهند، می‌خرم.در همین میان صاحب کارخانه رسیده و از جریان باخبر می‌شود و چون امین‌الضرب را با وضع لباسی نامناسب می‌بیند، برای تمسخر به او می‌گوید: قیمتش پانصدهزار تومان است.امین‌الضرب نیز از او می‌خواهد تا قولنامه‌اش را بنویسد و پولش را هم حواله یکی از تجار معتبر آنجا می‌کند و به این صورت کارخانه را تصاحب می‌کند و با این احوال برای اولین بار برق توسط حاج‌حسین آقا امین‌الضرب اصفهانی، وارد ایران می‌شود.", "post_url_4": "http://ghezel.blog.ir/post/%D8%AD%DA%A9%D8%A7%DB%8C%D8%AA-%D8%AE%D8%A7%D9%86%D9%87-%D8%AE%D8%B1%DB%8C%D8%AF%D9%86-%D9%BE%D8%A7%D8%AF%D8%B4%D8%A7%D9%87", "post_title_4": "حکایت خانه خریدن پادشاه", "post_content_4": "همسر پادشاهی دیوانه ای را دید ، که با کودکان بازی می کرد و با انگشت بر زمین خط می کشید.پرسید: چه می کنی؟گفت: خانه می سازم.پرسید: این خانه را می فروشی؟گفت: می فروشم پرسید: قیمت آن چقدر است؟دیوانه مبلغی را گفت!همسر پادشاه فرمان داد که آن مبلغ را به او بدهند ،دیوانه پول را گرفت و میان فقیران قسمت کرد.هنگام شب پادشاه در خواب دید که وارد بهشت شده، به خانه ای رسید،خواست داخل شود اما او را راه ندادند و گفتند:این خانه برای همسر توست...!!روز بعد پادشاه ماجرا را از همسرش پرسید:همسرش قصه ی آن دیوانه را تعریف کرد!پادشاه نزد دیوانه رفت و او را دید که با کودکان بازی می کند و خانه می سازد.گفت: این خانه را می فروشی؟دیوانه گفت: می فروشم.پادشاه پرسید: بهایش چه مقدار است؟دیوانه مبلغی را گفت که در جهان نبود!پادشاه گفت: به همسرم به قیمت ناچیزی فروخته ای!دیوانه خندید و گفت: همسرت نادیده خرید و تو دیده میخری...میان این دو، فرق بسیار است...!!! ارزش کارهای خوب به این است که برای رضای خدا باشد نه برای معامله با خدا", "post_url_5": "http://ghezel.blog.ir/post/%22%D8%AA%D8%B5%D9%86%DB%8C%D9%81%20%D9%87%D8%A7%DB%8C%20%D9%82%D8%AF%DB%8C%D9%85%DB%8C%20%D8%A7%DB%8C%D8%B1%D8%A7%D9%86%20%D8%AF%D8%B1%20%D8%AF%D8%B3%D8%AA%DA%AF%D8%A7%D9%87%20%D9%87%D9%85%D8%A7%DB%8C%D9%88%D9%86%22", "post_title_5": "\"تصنیف های قدیمی ایران در دستگاه همایون\"", "post_content_5": "نام کتابی است به اهتمام مهدی نمازی، که انتشارات کوله پشتی آن را در بهار 88 چاپ کرده است.دستگاه همایون و یا به تعبیری «دستگاه عشاق»، با حالت محزون و اسرار آمیز خود گوشه‌های متعددی دارد که گوشه «بیداد» اوج این دستگاه تلقی می‌شود.آثار ارزشمندی از موسیقی ایرانی در سده قبل در این دستگاه ساخته و اجرا شده‌اند. «رنگ فرح» از جمله این آثار است.از لحاظ مرکب خوانی این دستگاه به دستگاه‌های سه‌گاه و شور ارتباط دارد و وسعت این دستگاه را بیشتر می‌کند.یکی از آوازهای ایرانی که اسم آن در کتب موسیقی هست آواز اصفهان است که آن را از متعلقات دستگاه همایون دانسته‌اند. یکی دیگر از آوازهایی که از متعلقات دستگاه همایون است، آواز شوشتری است.نت شروع این دستگاه به طور معمول «فا» است. البته این دستگاه در کوک‌های دیگری با نام‌های همایون «دو» و «رِ» نیز نواخته می‌شود. در ردیف مرحوم کریمی از شوشتری به عنوان یکی از گوشه‌های این دستگاه نام برده شده است.\n گوشه‌های ردیفی این دستگاه عبارت‌اند از:1. چهارمضراب 2. درآمد اول 3. درآمد دوم: زنگ شتر 4. موالیان 5. چکاوک 6. طرز 7. بیداد 8. بیداد کت 9. نی‌داود 10. باوی 11. سوز و گداز 12. ابول چپ 13. لیلی و مجنون 14. راوندی 15. نوروز عرب 16. نوروز صبا 17. نوروز خارا 18. نفیر 19. فرنگ و شوشتری گردان 20. شوشتری 21. جامه‌دران 22. راز و نیاز 23. میگلی 24. موالف 25. بختیاری با موالف 26. عزال 27. دناسری 28. رنگ فرح تصنیف هایی که در این کتاب آورده شده:• غربت• خون ارغوان، شاعر: نامعلوم(یک زندانی سیاسی)• سرگشته، آهنگساز: همایون خرم و شاعر: هوشنگ ابتهاج• خزان عشق: آهنگساز: بدیع زاده و شاعر: رهی معیری• کیه کیه در می زنه؟، آهنگساز و شاعر: علی اکبر شیدا• کاروان شهید، آهنگساز: محمد رضا لطفی و شاعر: محمد ذکایی• یه دل اینجا یه دل اونجا، آهنگساز و شاعر: جهانبخش پازوکی• تنها منشین، آهنگساز: علی تجویدی و شاعر: معینی کرمانشاهی• مستی رویا، آهنگساز: روح الله خالقی و شاعر: ابوالحسن ورزی• آمد نوبهار، آهنگساز: مهدی خالدی و شاعر: نواب صفا• آی سر کتل: آهنگ محلی ممسنی• شب مهتاب، آهنگساز و شاعر: علی اکبر شیدا• غوغای ستارگان، آهنگساز: همایون خرم و شاعر: کریم فکور• بازگشته، آهنگساز: علی تجویدی و شاعر: معینی کرمانشاهی• شور عاشقانه، آهنگساز مرتضی نی داوود و شاعر: فریدون مشیری• شانه، آهنگساز: عباس شاپوری و شاعر: ناصر رستگارنژاد• چنگ رودکی: آهنگساز: روح الله خالقی و شاعر: رودکی• به اصفهان رو، آهنگساز: عبدالحسین برازنده و شاعر: ملک الشعرای بهار• بیداد زمان، آهنگساز: پرویز یاحقی و شاعر: بیژن ترقی• به شهر و دیاری ببر تو مرا، آهنگساز: همایون خرم و شاعر: بهار یگانه• پاییز آمد• پرسون پرسون• بهار دلنشین، آهنگساز: روح الله خالقی و شاعر: بیژن ترقی• جان مریم، آهنگساز: کامبیز مژدهی و شاعر: محمد نوری• سلطان قلبها، آهنگساز: انوشیروان روحانی و شاعر: محمد علی شیرازی• گل گلدون من شکسته در باد، آهنگساز: فریبرز لاچینی• لیلی منال، آهنگساز: جواد معروفی • (با الهام از یک نوازنده ی دوره گرد بابلی) و شاعر: پرویز وکیلی• نادیده رخت، آهنگساز و شاعر: شیدا منسوب به تاج السلطنه• رزم مشترک: آهنگساز پرویز مشکاتیان و شاعر: برزین آذرمهر• می نوش که عمر جاودانی، شاعر: خیام – حافظ• در هوایت بی قرارم، آهنگساز جلیل عندلیبی و شاعر مولانا• افسانه، آهنگساز: صدیق تعریف و شاعر: سیمین بهبهانی• مرگ عشاق، آهنگساز: مجید وفادار• در راه عاشقان ، آهنگساز: همایون خرم و شاعر: تورج نگهبان• شکایت نی، آهنگساز: علینقی وزیری و شاعر: مولانا• خنچه بیارید،  آهنگساز: عطاءالله خرم و شاعر: سیروس آرین پور• افسانه، آهنگساز: امین الله رشیدی و شاعر: تورج نگهبان• من ندانستم از اول، آهنگساز: علی اکبر شیدا و شاعر: سعدی• آهنگساز: شهرام ناظری و شاعر: مجذوب علیشاه• عشق: آهنگساز و شاعر: فضل اله توکل• ناوک مژگان، آهنگ قدیمی منسوب به شیدا• اشک من هویدا شد، آهنگساز: همایون خرم و شاعر: بیژن ترقی• ماه غلام رخ زیبای توست، آهنگساز شیدا و شاعر: فروغی بسطامی", "post_full_content_2": "\n۲۰ مهر روز بزرگداشت حافظ\n\n\n\nخواجه شمس‌الدین محمد بن بهاءالدّین حافظ شیرازی (زاده  ۷۲۷ قمری– درگذشته ۷۹۲ قمری) معروف به لسان‌الغیب، ترجمان الاسرار ، لسان‌العرفا و ناظم‌الاولیا شاعر بزرگ سدهٔ هشتم ایران (برابر قرن چهاردهم میلادی) او یکی از سخنوران نامی جهان است که بیشتر اشعارش غزل هستند و دیوان اشعارش به غزلیات حافظ معروف است. گرایش حافظ به شیوهٔ سخن‌پردازی خواجوی کرمانی و شباهت شیوهٔ سخنش با او مشهور است. او از مهم‌ترین تأثیرگذاران بر شاعران پس از خود شناخته می‌شود. در قرون هجدهم و نوزدهم اشعار او به زبان‌های اروپایی ترجمه شد و نام او به گونه‌ای به محافل ادبی جهان غرب نیز راه یافت. هرساله در تاریخ ۲۰ مهرماه مراسم بزرگداشت حافظ در محل آرامگاه او در شیراز با حضور پژوهشگران ایرانی و خارجی برگزار می‌شود. مطابق تقویم رسمی ایران این روز روز بزرگداشت حافظ نامیده شده است.نظر «گوته» آلمانی در مورد «حافظ» دکتر محمد بقایی ماکان به مناسبت روز بزرگداشت حافظ درباره جایگاه او در شعر و ادبیات ایران به خبرنگار مهر گفت: حافظ بی تردید یکی از درخشانترین چهره ‏های شعر ایران و جهان است و منزلت او در این زمینه چندان والاست که بزرگترین اندیشمندان و شاعران جهان او را مورد ستایش قرار داده‎اند. به عنوان نمونه می‏ توان از ستایش گوته شاعر بزرگ آلمانی یاد کرد که تحت تأثیر زیبائیهای کلامی و فکری خواجه شیراز گفته است ای کاش من کوچکترین شاگرد مکتب حافظ می‎بودم.وی افزود: ارزش این گفته گوته زمانی می‏تواند به درستی فهم کرد که بدانیم متفکر پرآوازه‎ای مانند محمد اقبال لاهوری در قیاس افکار خود با گوته گفته است که من زمانی به محدودیت اندیشه خود پی بردم که با افکار گوته آشنا شدم. از همین روست که در خصوص دیدگاههای بزرگان ادبی و فلسفی جهان در مورد حافظ کتابهایی به زبان فارسی تألیف و ترجمه شده که نشان دهنده میزان تأثیر او بر چهره‏ های بزرگ ادبیات جهانی است.این کارشناس ادبی و فلسفی ادامه داد: چهره‏ های بزرگی که جملگی گفتار و افکار او را در قالب تشبیهاتی مانند جواهر درخشان و الماس تراش خورده یاد کرده‏ اند که شیرینی و دلنشینی چهچه هزاردستان را دارد.این محقق‌ و پژوهشگر حوزه زبان و ادبیات فارسی درباره معنویت و اخلاق در منظر حافظ نیز اظهار داشت: خواجه شمس الدین محمد حافظ شیرازی که او را به درستی لسان الغیب نامیده ‏اند آیینه تمام نمای فرهنگ ایرانی در قالب افکار عرفانی است که خواننده خود را به صفای بطن، تعالی روح، دانایی و پیروی از آموزگاران، خردمندان و استحکام شخصیت انسانی و مانند اینها سوق می‏دهد.بقایی یادآورشد: اگر در برخی ابیات او دیدگاههای خارج از الگوهای یاد شده ارائه می‎شود در حقیقت بازگو کننده ارزشهای مطرح در جامعه اوست که در شعر وی تجلی می‏یابد، ولی در مجموع اشعار حافظ از منظر اخلاق فردی و جمعی مبتنی بر دو اصل معنویت و واقعیتهای زندگی است.وی افزود: بدین معنا که او نه آنچنان شیفته عالم بالا است که حقایق زندگی موجود را نادیده بگیرد و نه آنقدر پایبند جهان مادی است که از عالم بالا غافل شود. از اینرو هدف نهایی شعر حافظ را می‎توان در آمیزه ‏ای از عقلانیت و معنویت خلاصه کرد.نویسنده\"نیچه اقبال و مولوی\" حافظ را یکی از چهره‏ های همیشه ماندنی ادبیات جهان دانست و گفت: حافظ مانند سعدی برای زبان و ادبیات فارسی الگویی جاودان است و تنها شاعری است که سبب شده تعریف پدیده ‏ای به نام شعرنو بی سرانجام بماند زیرا شعر او چه از نظر ساختاری و چه از لحاظ محتوایی، مصداق دقیق شعر نو به شمار می‏ آید.این مترجم و نویسنده در پایان اشاره کرد: از این جاست که پدیده‏ ای با عنوان شعرنو فقط جنبه ه‏ای صوری یافته است و حافظ بزرگترین دلیل است برای آنکه گفته شود شعر کالا نیست که کهنه و نو داشته باشد. ای بسا که بسیاری از اشعار دهه‏ های اخیر کهنه ‏تر از اشعار نخستین دهه ‏های شعر فارسی هستند ولی غزلهای ناب  به قول گوته با عظمت و جبروت تمام فاتح روزگاران است.\n\n", "post_full_content_1": "\nبرخے از دانشمندان ایران باستان\n\n\n\nاین اسامے شامل ریاضیدانان، دانشمندان و مخترعان قبل از تازش و دورانهاے ابتداے ورود تازیان به ایران است.1)اسڪیلاس :  دوره ے هخامنشے، « زمان حڪومت داریوش _ از سال 446 تا 486 ق.م » _ دریانورد و ڪاشف و مهندس سازنده‌ے قنات.2) ستاسپ : دوره‌ے هخامنشے، « زمان حڪومت خشایارشا _ از سال 486 تا 521 ق.م » دریانورد و ڪاشف.3) بویر اندا : دوره‌ے هخامنشے، « زمان خشایارشا » مهندس.4) آرتاخه : دوره‌ے هخامنشے، « زمان خشایارشا » مهندس و سازنده‌ے ڪانال آتوس.5) استانس : دوره‌ے هخامنشے، شیمیدان و استاد دموڪریتوس.6) برازه : دوره‌ے ساسانے، « زمان فرمانروایے اردشیر _ 226 تا 241 م » مهندس و احیا ڪننده‌ے شهر فیروزآباد ( پارس ).7) برانوش : دوره‌ے ساسانے، سازنده‌ے شادروان شوشتر. 8) فرغان : دوره‌ے ساسانے، مهندس - سازنده‌ے طاق ڪسری.9) جهن برزین : دوره‌ے ساسانے، سازنده‌ے تخت طاقدیس.10) شیده : دوره‌ے ساسانے، سازنده‌ے ڪاخ خوارانق.11) پیروز نهاوندے : هنرمند، صنعت گر و سازنده‌ے آسیاب‌هاے بادے\n\n", "post_full_content_4": "\nحکایت خانه خریدن پادشاه\n\n\n\nهمسر پادشاهی دیوانه ای را دید ، که با کودکان بازی می کرد و با انگشت بر زمین خط می کشید.پرسید: چه می کنی؟گفت: خانه می سازم.پرسید: این خانه را می فروشی؟گفت: می فروشم پرسید: قیمت آن چقدر است؟دیوانه مبلغی را گفت!همسر پادشاه فرمان داد که آن مبلغ را به او بدهند ،دیوانه پول را گرفت و میان فقیران قسمت کرد.هنگام شب پادشاه در خواب دید که وارد بهشت شده، به خانه ای رسید،خواست داخل شود اما او را راه ندادند و گفتند:این خانه برای همسر توست...!!روز بعد پادشاه ماجرا را از همسرش پرسید:همسرش قصه ی آن دیوانه را تعریف کرد!پادشاه نزد دیوانه رفت و او را دید که با کودکان بازی می کند و خانه می سازد.گفت: این خانه را می فروشی؟دیوانه گفت: می فروشم.پادشاه پرسید: بهایش چه مقدار است؟دیوانه مبلغی را گفت که در جهان نبود!پادشاه گفت: به همسرم به قیمت ناچیزی فروخته ای!دیوانه خندید و گفت: همسرت نادیده خرید و تو دیده میخری...میان این دو، فرق بسیار است...!!!🔺 ارزش کارهای خوب به این است که برای رضای خدا باشد نه برای معامله با خدا\n\n", "post_full_content_3": "\nماجرای آوردن کارخانه برق از روسیه به ایران\n\n\n\nخرید کارخانه برق توسط امین‌الضرب به این صورت اتفاق افتاد که در سال 1284 خورشیدی، او با مظفرالدین شاه که برای سفر سوم، عازم روسیه شده بود، همراه بود، روزی که در خیابان قدم می‌زد، چشمش به کارخانه برق می‌افتد که در حال کار کردن بود و متوجه می‌شود که روشنایی شب توسط این کارخانه تامین می‌شود.او که تا آن زمان، چنین چیزی را ندیده بود شروع به تماشای آن می‌کند. چون مدت طولانی جلوی کارخانه ایستاده بود، نگهبان در ورودی کارخانه برای جویا شدن از موضوع، بیرون آمده و به او می‌گوید: مگر خیال خریدش را داری؟امین‌الضرب پاسخ می‌دهد: اگر ارزان بدهند، می‌خرم.در همین میان صاحب کارخانه رسیده و از جریان باخبر می‌شود و چون امین‌الضرب را با وضع لباسی نامناسب می‌بیند، برای تمسخر به او می‌گوید: قیمتش پانصدهزار تومان است.امین‌الضرب نیز از او می‌خواهد تا قولنامه‌اش را بنویسد و پولش را هم حواله یکی از تجار معتبر آنجا می‌کند و به این صورت کارخانه را تصاحب می‌کند و با این احوال برای اولین بار برق توسط حاج‌حسین آقا امین‌الضرب اصفهانی، وارد ایران می‌شود.\n\n", "post_full_content_5": "\n\"تصنیف های قدیمی ایران در دستگاه همایون\"\n\n\n\nنام کتابی است به اهتمام مهدی نمازی، که انتشارات کوله پشتی آن را در بهار 88 چاپ کرده است.دستگاه همایون و یا به تعبیری «دستگاه عشاق»، با حالت محزون و اسرار آمیز خود گوشه‌های متعددی دارد که گوشه «بیداد» اوج این دستگاه تلقی می‌شود.آثار ارزشمندی از موسیقی ایرانی در سده قبل در این دستگاه ساخته و اجرا شده‌اند. «رنگ فرح» از جمله این آثار است.از لحاظ مرکب خوانی این دستگاه به دستگاه‌های سه‌گاه و شور ارتباط دارد و وسعت این دستگاه را بیشتر می‌کند.یکی از آوازهای ایرانی که اسم آن در کتب موسیقی هست آواز اصفهان است که آن را از متعلقات دستگاه همایون دانسته‌اند. یکی دیگر از آوازهایی که از متعلقات دستگاه همایون است، آواز شوشتری است.نت شروع این دستگاه به طور معمول «فا» است. البته این دستگاه در کوک‌های دیگری با نام‌های همایون «دو» و «رِ» نیز نواخته می‌شود. در ردیف مرحوم کریمی از شوشتری به عنوان یکی از گوشه‌های این دستگاه نام برده شده است.\n گوشه‌های ردیفی این دستگاه عبارت‌اند از:1. چهارمضراب 2. درآمد اول 3. درآمد دوم: زنگ شتر 4. موالیان 5. چکاوک 6. طرز 7. بیداد 8. بیداد کت 9. نی‌داود 10. باوی 11. سوز و گداز 12. ابول چپ 13. لیلی و مجنون 14. راوندی 15. نوروز عرب 16. نوروز صبا 17. نوروز خارا 18. نفیر 19. فرنگ و شوشتری گردان 20. شوشتری 21. جامه‌دران 22. راز و نیاز 23. میگلی 24. موالف 25. بختیاری با موالف 26. عزال 27. دناسری 28. رنگ فرح تصنیف هایی که در این کتاب آورده شده:• غربت• خون ارغوان، شاعر: نامعلوم(یک زندانی سیاسی)• سرگشته، آهنگساز: همایون خرم و شاعر: هوشنگ ابتهاج• خزان عشق: آهنگساز: بدیع زاده و شاعر: رهی معیری• کیه کیه در می زنه؟، آهنگساز و شاعر: علی اکبر شیدا• کاروان شهید، آهنگساز: محمد رضا لطفی و شاعر: محمد ذکایی• یه دل اینجا یه دل اونجا، آهنگساز و شاعر: جهانبخش پازوکی• تنها منشین، آهنگساز: علی تجویدی و شاعر: معینی کرمانشاهی• مستی رویا، آهنگساز: روح الله خالقی و شاعر: ابوالحسن ورزی• آمد نوبهار، آهنگساز: مهدی خالدی و شاعر: نواب صفا• آی سر کتل: آهنگ محلی ممسنی• شب مهتاب، آهنگساز و شاعر: علی اکبر شیدا• غوغای ستارگان، آهنگساز: همایون خرم و شاعر: کریم فکور• بازگشته، آهنگساز: علی تجویدی و شاعر: معینی کرمانشاهی• شور عاشقانه، آهنگساز مرتضی نی داوود و شاعر: فریدون مشیری• شانه، آهنگساز: عباس شاپوری و شاعر: ناصر رستگارنژاد• چنگ رودکی: آهنگساز: روح الله خالقی و شاعر: رودکی• به اصفهان رو، آهنگساز: عبدالحسین برازنده و شاعر: ملک الشعرای بهار• بیداد زمان، آهنگساز: پرویز یاحقی و شاعر: بیژن ترقی• به شهر و دیاری ببر تو مرا، آهنگساز: همایون خرم و شاعر: بهار یگانه• پاییز آمد• پرسون پرسون• بهار دلنشین، آهنگساز: روح الله خالقی و شاعر: بیژن ترقی• جان مریم، آهنگساز: کامبیز مژدهی و شاعر: محمد نوری• سلطان قلبها، آهنگساز: انوشیروان روحانی و شاعر: محمد علی شیرازی• گل گلدون من شکسته در باد، آهنگساز: فریبرز لاچینی• لیلی منال، آهنگساز: جواد معروفی • (با الهام از یک نوازنده ی دوره گرد بابلی) و شاعر: پرویز وکیلی• نادیده رخت، آهنگساز و شاعر: شیدا منسوب به تاج السلطنه• رزم مشترک: آهنگساز پرویز مشکاتیان و شاعر: برزین آذرمهر• می نوش که عمر جاودانی، شاعر: خیام – حافظ• در هوایت بی قرارم، آهنگساز جلیل عندلیبی و شاعر مولانا• افسانه، آهنگساز: صدیق تعریف و شاعر: سیمین بهبهانی• مرگ عشاق، آهنگساز: مجید وفادار• در راه عاشقان ، آهنگساز: همایون خرم و شاعر: تورج نگهبان• شکایت نی، آهنگساز: علینقی وزیری و شاعر: مولانا• خنچه بیارید،  آهنگساز: عطاءالله خرم و شاعر: سیروس آرین پور• افسانه، آهنگساز: امین الله رشیدی و شاعر: تورج نگهبان• من ندانستم از اول، آهنگساز: علی اکبر شیدا و شاعر: سعدی• آهنگساز: شهرام ناظری و شاعر: مجذوب علیشاه• عشق: آهنگساز و شاعر: فضل اله توکل• ناوک مژگان، آهنگ قدیمی منسوب به شیدا• اشک من هویدا شد، آهنگساز: همایون خرم و شاعر: بیژن ترقی• ماه غلام رخ زیبای توست، آهنگساز شیدا و شاعر: فروغی بسطامی\n\n"}