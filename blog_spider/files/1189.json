{"type": "blog", "blog_name": "آبـــــــــــــــی", "blog_url": "http://alefbe.blog.ir/", "post_url_1": "http://alefbe.blog.ir/post/%D8%A8%D9%87%D8%A7%D9%86%D9%87", "post_title_1": "بهانه", "post_content_1": "می رفت که روی هم پلاسیده شوند !\nاز صفحه ی روزگار برچیده شوند !\n« عشق تو » بهانه دست نااهلان داد !\nاز چشم تو گفتند که خود دیده شوند !!!", "post_url_2": "http://alefbe.blog.ir/post/%D8%A2%D9%88%D8%A7%D8%B1-2", "post_title_2": "آوار (۲)", "post_content_2": "غم ها همه روی هم تلنبار شدند\nدادند به هم دست و به هم یار شدند\nماندند که تو به من بگویی : « برگرد »\nآن گاه به روی سرم آوار شدند !!", "post_url_3": "http://alefbe.blog.ir/post/%D8%B1%D9%88-%D8%A2%D8%A8-%D8%AF%D8%B1%DB%8C%D8%A7", "post_title_3": "رو آب دریا", "post_content_3": "مث خونی که تو رگ ها می دوه\nیاد تو - توی دل ما می دوه\nمی دوم من پی تو ، تو می دوی\nمی دوه کویر و ... دریا می دوه\nمن کجا و تو ؟! تو چون پهلوونی -\nبه سرش گرفته دنیا - می دوه\nپی یوسفی اگه ؟ پا بدوون\nنه فقط چشم زلیخا می دوه !\nهر چه می دوم رسم ... نمی رسم\nمث اون کسی که درجا می دوه !\nکی زنم جوانه؟ تا به استخون -\nتو که نیستی سوز سرما می دوه !\nسهم من از عاشقی: گریه ی شور\nعارفی رو آب دریا می دوه !", "post_url_4": "http://alefbe.blog.ir/post/%D8%AA%D8%B1%D8%A7%D9%86%D9%87-%D8%A7%DB%8C-%D8%A8%D8%B1%D8%A7-%D8%A7%D9%85%D8%A7%D9%85-%D8%B1%D8%B6%D8%A7-%D8%B9", "post_title_4": "ترانه ای برا امام رضا (ع)", "post_content_4": "آقا جون! امام رضا!        دلم تنگه به خدا\nکی میشه باز منو دعوت بکنین؟\nکی میشه غرق خجالت بکنین؟!\n\nآفا جون! امام رضا!       دل من تنگه آقا!\nکی میشه بیام بشینم حرمت؟\nکی میشه بازم ببینم کرمت؟!\n\nآقا جون! امام رضا!        دل من، تنگ شما\nآقا جون! بسه دیگه دربدری\nمنو انتخاب بکن به نوکری\n\nآقا جون! امام رضا!         دل تنگ و اشک و آه\nهمه ی دار وندار نوکرت\nنکنی ردم به جون مادرت\n\nآقا جون! امام رضا!       میون دلتنگیـــــــــیا\nگم و گور میشم اگه ولم کنی\nچی میشه یه نیگا بر دلم کنی؟!\n\nآقا جون! امام رضا!        دل تنگمو نیگا\nای امام مهربون! نذار برم\nدست خالی از تصوّر حرم\n\n", "post_url_5": "http://alefbe.blog.ir/post/%D9%85%D8%AB%D9%84%D8%A7-%DA%AF%D8%B1%D8%A7%D9%81%DB%8C%DA%A9-%D8%AD%D8%B6%D8%B1%D8%AA-%D8%A7%D8%A8%D9%88%D8%A7%D9%84%D9%81%D8%B6%D9%84-%D8%A7%D9%84%D8%B9%D8%A8%D8%A7%D8%B3-%D8%B9", "post_title_5": "مثلا گرافیک - حضرت ابوالفضل العباس (ع) -", "post_content_5": "\n\n\n"}