{"type": "blog", "blog_name": "CRM Mind", "blog_url": "http://pinkestmind.blog.ir/", "post_url_1": "http://pinkestmind.blog.ir/1396/08/08/%D9%85%D8%B4%D8%A7%D8%B1%DA%A9%D8%AA-%D9%85%D8%B4%D8%AA%D8%B1%DB%8C%D8%A7%D9%86-%D8%AF%D8%B1-%D8%A7%DB%8C%D8%AC%D8%A7%D8%AF-%D8%AE%D8%AF%D9%85%D8%A7%D8%AA-%D9%88-%D9%85%D8%AD%D8%B5%D9%88%D9%84%D8%A7%D8%AA-%D8%AC%D8%AF%DB%8C%D8%AF", "post_title_1": "مشارکت مشتریان در ایجاد خدمات و محصولات جدید", "post_content_1": "\n\nمفهوم تعریف خدمات جدید با مشارکت مشتری ( Co-creation ) ، استفاده از نظرات و هم فکری مشتریان در تعریف و توسعه ی خدمات یا محصولات جدید است. طبق تحقیقات انجام شده، استفاده از این روش در ایجاد خدمات جدید موجب افزایش کیفیت خدمات، کاهش احتمال شکست خدمات جدید، و ایجاد مزیت رقابتی قابل اطمینانی برای شرکت ها می شود. میزان مشارکت مشتری به سیاست های شرکت در مورد میزان تماس با مشتریان، تدوام تماس، و تعداد مشتری هایی که در تعریف خدمات جدید مشارکت می کنند بستگی دارد. از آنجا که ممکن ست درک کامل فرآیند ایجاد خدمات برای مشتری زمان بر باشد، در گام های ابتدایی تعریف خدمات ارتباط بیشتری با مشتری لازم است.\n\n\nبا این وجود شرکت های بسیاری هنوز در نزدیک شدن به مشتری ها و حفظ ارتباط با آنان توانایی های لازم را نداشته، و درصد بسیار بالایی از این شرکت ها ابزار لازم، یا توانایی انتخاب ابزار صحیح، برای تعریف خدمات با استفاده از نظرات مشتری را ندارند.نتایج تحقیقاتی که در همین زمینه در تایوان انجام شده نشان می دهد رابطه ی بین مشارکت مشتریان و کارایی خدمات جدید تعریف شده حول تاثیرات متغیرهای تعدیل کننده ی فرهنگ سازمانی و کیفیت ارتباطات می چرخد.\n\nتقریبا تمامی شرکت ها مدیریت ارتباط با مشتری را توسط نرم افزار crm سرو انجام می دهند. یکی از مهم ترین مزیت های این نرم افزار مشارکت دادن مشتری ها در تعریف خدمات جدید بدون اتلاف وقت آنها و گرفتن زمانی مازاد بر زمان معمول تماسشان با شرکت است. از مکالمات تلفنی ضبط شده گرفته تا تعاملات دیگری که همگی در پروفایل مشتری ذخیره شده اند، می توان برای استفاده از نظرات مشتریان و مشارکت آنها برای تعریف خدمات جدید استفاده کرد.\n\nکسب و کارهایی که واحد صدای مشتریان دارند به راحتی می توانند از مشارکت مشتری استفاده کرده و خدمات را هماهنگ با نیاز فعلی مشتری و تقاضای واقعی بازار ارائه دهند. کارآفرینان و استارت آپ ها نیز می توانند خطر شکست کسب و کار به دلیل ارائه ی خدمات نادرست را حتی الامکان از خود دور کرده و مسیر هموارتری به سوی موفقیت و پایداری در رقابت بازار طی کنند.\n\nبه صورت کلی، تمامی کسانی که به دنبال راهی برای افزایش سود شرکت و کاهش ریسک تولیدات و خدمات جدید هستند با استفاده از اطلاعات ثبت شده در نرم افزار سی آر ام می توانند مشتری را در تعریف خدمات مشارکت داده و خدمات کم ریسک تری را ارائه دهند.", "post_url_2": "http://pinkestmind.blog.ir/1396/08/08/%D9%85%D8%AF%DB%8C%D8%B1%DB%8C%D8%AA-%D9%BE%D8%B1%D9%88%D9%86%D8%AF%D9%87-%D9%88-%D9%86%D8%B1%D9%85-%D8%A7%D9%81%D8%B2%D8%A7%D8%B1-CRM", "post_title_2": "مدیریت پرونده و نرم افزار CRM", "post_content_2": "یک “پرونده”، پروژه، معامله، خدمات یا پاسخی است که در یک دوره زمانی “باز” یا “بسته” می شود تا راه حلی برای یک مشکل، درخواست، پیشنهاد، توسعه و یا سایر فعالیت های پیچیده ارائه دهد. احتمال دارد اشخاص متعددی از درون یا بیرون سازمان – با ارتباطات متعدد با یکدیگر- و اسناد و پیام های بسیاری درگیر این پرونده باشند.\nمدیریت پرونده به عنوان عملیاتی بر روی دسته ای از محتویات توصیف می شوند تا به عنوان اسناد شخصی یا تصاویر. یک “پرونده” مجموعه ای از اطلاعات، فرآیند ها، تجزیه و تحلیل های پیشرفته، قوانین کسب و کار، همکاری و گاهی اوقات محاسبات اجتماعی مربوط به یک تعامل خاص و یا مسئله ای مربوط به یک گروه خاص مانند مشتری، تامین کننده، بیمار، دانش آموز یا حامیان می باشد. فایل پرونده شامل مجموعه ای از ارتباطات، فرم ها، اسناد فرآیند ، گزارش ها و مستندات پشتیبانی می باشد، و باید برای بررسی و تایید مدیریت شود.\n\nمدیریت پرونده که گاهی اوقات به عنوان مدیریت موارد انطباقی یا پویا شناخته می شود، به جای در اولویت قرار دادن فرآیند ها، روشی که  گردش کار و مدیریت فرآیند های تجاری ( BPM ) را انجام می دهد و با قرار دادن اطلاعات پرونده به عنوان رکن اصلی و پیشرو، عملکرد سازمان را بهبود می بخشد. این اطلاعات در تمام مدت زمانی که شما در حال کار بر روی یک وظیفه مشخص هستید، در دسترس خواهند بود و به رکورد رسمی برای این کار تبدیل خواهد شد.\nراه حل های مدیریت پرونده\nراه حل های مدیریت پرونده به گونه ای طراحی شده اند تا تمام این موارد را مدیریت کرده و نتایج موفق تر و بهینه سازی شده ای داشته باشند. سیستم مدیریت محتوا سازمانی (ECM) یا سیستم مدیریت اسناد (DM) همچنین می توانند برای مدیریت اطلاعات پرونده مورد استفاده قرار گیرند. این اطلاعات نیاز دارند که با یکدیگر گروه بندی شوند و به روش کنترل شده و مناسبی در دسترس تمام افرادی باشند که در این پرونده مشارکت دارند.\nدر نهایت، یک برای به نتیجه رساندن پرونده باید از گردش کار یا فرآیند  کسب و کار استفاده کنید. در نرم افزار های CRM، یک عملکرد به صورت هشدار فوراً ورود مشتری مورد نظر را اطلاع می دهد. در سیستم های مدیریت اسناد (DM) سنتی، گردش کار می تواند شامل انتقال سند مورد نظر در هر مرحله از فرآیند  – احتمالاٌ به یک شیوه سریالی- باشد. این روش سنتی نه برای سناریو مدیریت پرونده ای که بر روی “پرونده” یا مجموعه ای از اطلاعات متمرکز شده است، و نه برای یک مشتری یا سند مناسب می باشد. نتیجه فرآیند ، راه حل موفقیت آمیز برای این پرونده می باشد. احتمالاً شرکت کنندگان احتیاج دارند که هر چه سریعتر پاسخ درخواست خود را دریافت کنند، و افرادی که درگیر مدیریت پرونده می باشند نیاز دارند که گزارش پیشرفته را مشاهده کرده و بر روی پرونده نظارت کنند.\nمدیریت پرونده و نرم افزار CRM\nروش دیگر برای مشاهده این فرآیند  داشتن ارتباطات طولانی مدت کسب و کارها و آژانس ها با مشتریان می باشد. شهروندان یا مشترکین با دقت و صحت رکوردهایی که در مورد آنها ثبت شده است، قضاوت می شوند. ثبات در ارتباطات برقرار شده، و سرعت، بازده و عدالتی که با آن هر پرونده، ادعا یا قرارداد پردازش شده است، در نظر گرفته می شود. فرآیند  تحویل خدمات به مشتریان قبلاً چالش خاصی نداشت، اما امروزه، مشتریان آدرس، ارتباطات شغلی و خانوادگی متغیری دارند.\nبه نظر می رسد با مشتریانی که از یک کانال به کانال دیگر می روند، کانال های ارتباطی یک شبه چندین برابر شده است.  تعامل با مشتری و مدیریت پرونده مشتری می تواند از یک نرم افزار مدیریت ارتباط با مشتری ( نرم افزار مدیریت ارتباط با مشتری یا CRM چیست؟ ) یا میز کمک  (help-desk) بهره ببرد. احتمالاً چندین ارتباط لازم است، زیرا هر یک از پرونده ها، قراردادها یا ادعاها احتمالاً بیشتر از یک مشتری، کارمند آگاه یا سایر عوامل دارند.\nیک نرم افزار CRM مشتری محور می تواند در مقایسه با سیستم مدیریت فرآیند  سند محور معایبی داشته باشد. یک سیستم کلی سیستم ECM و DM حتی ممکن است عملکرد و انعطاف پذیری لازم برای مقابله با مدیریت پرونده را نداشته باشد. بین مدیریت محتوای ” منظم” و مدیریت پرونده به ویژه در مورد عملکردهایی مانند گزارش دهی موارد مختلف و مدیریت تحقیقات، تفاوت هایی وجود دارد. این قابلیت ها کل فرآیند  ها را درون خود جا داده اند و می توانند تمام اسنادی که در نهایت نیاز به اعمال اصول مدیریت محتوا دارند را در بر بگیرند. بدین ترتیب، آنها نه تنها مستقیماً به محض دستیابی به اطلاعات تحلیل می شوند، بلکه در مراحل اصلاح، مستلزم نگهداری و تغذیه می باشند. در نتیجه، نشان دهنده یک مدل متمایز و منحصر بفرد می باشند.  برای اطلاع از قدم هایی که باید در زمان پیاده سازی نرم افزار مدیریت ارتباط با مشتری بردارید تا به موفقیت در این زمینه برسید اینجا را کلیک کنید. \nارائه دهندگان مدیریت اسناد روش امن تر و کامل تری برای مدیریت اسناد پرونده ها ارائه کرده اند. با این وجود، این سیستم ها به جای تمرکز بر روی یک فایل پرونده، یک نمایه مستقلی برای اسناد فراهم می کنند که غالباً به سفارشی سازی یا تغییر روند برای مدیریت سناریوهای مرتبط با پرونده نیاز دارند. پردازش پرونده، نیاز های بسیار ویژه ای بر حسب گردش کارهای سازگار یا پویا دارد که قادر به جابجایی مسیریابی و تغییر سریع روند می باشد. پرونده ها احتمالاً شامل همکاری با سایر عوامل بیرون از سازمان می باشد و این ارتباطات می توانند برای هر پرونده متفاوت باشد. مدیران پرونده ها باید بتوانند پیشرفت روند کار را نظارت و مدیریت کنند.", "post_url_3": "http://pinkestmind.blog.ir/1396/05/18/%D9%85%D8%AF%DB%8C%D8%B1%DB%8C%D8%AA-%D8%A8%D8%A7%D8%B2%D8%A7%D8%B1%DB%8C%D8%A7%D8%A8%DB%8C-%D9%88-%D9%81%D8%B1%D9%88%D8%B4", "post_title_3": "مدیریت بازاریابی و فروش", "post_content_3": "\nمدیریت بازاریابی و فروش از طریق ارتباط با مشتری\n\nدر مدیریت بازاریابی و فروش  تنها امور دارای اهمیت ، عبارت است از نقاط تماس مشتریان با ارتباطات ،محصولات و افراد شما . از دید مشتری ، این روابط متقابل با شما یعنی برنامه ی بازاریابی . ما این موارد را نقاط قوت می نامیم  ، و اکثر آن ها در برنامه یا بودجه ی بازاریابی شرکت ها به دقت ذکر نمی شوند .\n\nمشتری شما چه موقع با افراد ،محصول یا اطلاعات مربوط به افراد و محصولات شما ارتباط متقابل پیدا می کند ؟ با صرف کمی وقت ، فهرستی از نقاط قوت خود فراهم کنید . این فهرست طرح و برنامه ی ارزیابی دقیق تر و مفصل تری را پایه ریزی می کند . برای کمک به شما در این کار ، پیشنهاد می کنم پنج مولفه بازاریابی یعنی : محصول ، قیمت ، مکان یابی ، بهبود بخشی ، و افراد را لحاظ کنید . حال با بهره جویی از این پنج مولفه به نقاط قوت خود بیندیشید .\n\n\nمحصول\n\nچه جنبه هایی از خود محصول اهمیت دارند – روی برداشت و قصد خرید مشتریان تاثیر می گذارند ؟ به علاوه ی ویژگی های محسوس و نا محسوس مانند مشخصات ، ظاهر و احساس ، و همین طور بسته بندی . به خاطر داشته باشید که برداشت های اولیه برای نخستین خرید مهم است ، اما برای خرید مجدد و ترغیب دیگران به خرید ، عملکرد محصول در طی زمان اهمیت بیشتری دارد ( و بخاطر داشته باشید که منظور بازاریاب ها از محصول هر چیزی است که به مشتری خود ارائه می کند . چه فیزیکی و ملموس و چه غیر ملموس و بیشتر از جمله ی خدمات ).\n\nاز آن جنبه های محصولتان که برداشت مشتری را تحت تاثیر قرار می دهد ، هم مشخصات عقلانی و هم تاثیرات احساسی ، فهرستی تهیه کنید .\n\nقیمت گذاری\n\nبرای مشتری به دست آوردن و استفاده از محصول شما چقدر هزینه دارد ؟ فهرست قیمت ، اغلب مهم ترین عامل تاثیرگذار بر ادراک مشتری از قیمت است ، اما تنها عامل نیست . تخفیف ها و پیشنهاد های ویژه نیز از نکات موثر در فهرست قیمت است . همچنین هر هزینه ی اضافه ای که ممکن است به مشتری تحمیل شود ، مثل هزینه تغییر مصرف از یک محصول رقیب به محصول خود که نباید آن را از قلم بیندازید . این مسئله می تواند واقعا نظر مشتری را در مورد جذابیت محصول شما تحت تاثیر قرار بدهد . اگر بتوانید روش هایی ارزان تر / ساده تر برای تغییر مصرف از محصول رقیب به محصول خود پیدا کنید ، ممکن است بتوانید برای محصول خود پول بیشتری بگیرید و در عین حال فروش بیشتری هم داشته باشید .\n\nآن جنبه های مربوط به قیمت را که روی نظر مشتری تاثیر می گذارد ، فهرست کنید .\n\nمکان یابی\n\nمحصول شما کجا و چه وقت به مشتریان عرضه می شود ؟ مکان خیلی موثر است ، زیرا بیشتر اوقات ، مشتریان در واقع برای خرید محصول شما نمی آیند . هرکس هر روز تمام مدت دنبال چیزی نمی گردد که شما\n\nمی خواهید . به او بفروشید . وقتی کسی چیزی را میخواهد ، بیشتر تحت تاثیر آن چیزی قرار می گیرد که در دسترس اوست . یافتن زمان و مکان مناسب در موفقیت بازلریابی بیشترین اهمیت را دارد و اغلب بسیار دشوار است . در حال حاضر کجا و کی محصول خود را به مشتریان عرضه می کنید ؟\n\nهر یک از ویژگی های محل و موقعیت عرضه را ( هم از نظر زمان و هم مکان ) ، که روی دسترس پذیری محصول اثر می گذارد ، فهرست کنید .\n\nبهبود بخشی\n\nاین مولفه ی چهارم تک تک و تمامی روش هایی را در بر می گیرد که برای برقراری ارتباط با مشتریان آن ها را بهبود می بخشید و ارتقا می دهید . آیا آگهی می دهید ؟ نامه می فرستید ؟ بروشور پخش می کنید ؟ در معرض دید بودن علایم تابلو ها روی ساختمان ها و وسایل نقلیه چطور است ؟ آیا توزیع کننده ها و سایر کسانی که در بازاریابی شرکت دارند نیز با مشتری شما ارتباط برقرار می کنند ؟ در این صورت روش ها و ابزارهای بهبود بخشی آن ها را نیز لحاظ کنید ، زیرا این ها نیز به شکل گیری ادراک مشتری کمک می کنند . در مورد سایر اجزای معمول ارتباط با مشتریان ، مثل قبض های پرداختی چطور ؟ آن ها نیز بخشی از تاثیری هستند که ارتباطات بازاریابی شما اعمال می کنند .\n\nتمام راه های موجود برای بهبود بخشی عرضه ی محصول خود را که به برقراری ارتباط با مشتریان بالقوه و بالفعل می انجامد، فهرست کنید .\n\nافراد\n\nتقریبا در تمام کسب و کارها انواه مختلفی از تماس های انسانی با مشتریان بالقوه و بالفعل وجود دارند که از آن جمله می توان به تماس های فروشندگان ، مسئولان ، پذیرش ، خدمات ، کارکنان حمایتی و نیز کارکنان جمع آوری محصول ، حمل با کشتی ، تسویه حساب ، تعمیر و… با مشتریان اشاره کرد . تمام این ارتباط های انسانی اجزای مهمی از برنامه های بازاریابی اند ، البته شاید در حال حاضر تمام آن ها چندان به متمرکز و موثر ماندن برنامه ی شما کمک نکنند .\n\nتمام تماس های انسانی را که ممکن است برای موفقیت برنامه ی شما مهم باشند ، فهرست کنید .\n\nیافتن شیوه هایی دیگر برای افزایش تاثیر بازاریابی\n\nبا برخی از بهترین مشتریانتان گفت و گو کنید . آیا ایده ای خوب برای شما دارند ؟ ( البته به ایده های بسیار پر خرج توجه نکنید . حتی مشتری خوب هم نگران ورشکستگی شما نیست )\n\n\nاز مشتریان برای معامله شان تشکر کنید . یک ” متشکرم ” دوستانه و با لبخند ، یک کارت یا نوشته یا نامه ی مودبانه ای داخل پاکت فاکتور – همه راه هایی برای تشکر از خرید آن هاست و مردم دوست دارند جایی بروند که از آن ها تشکر می شود .\n\n\nقلمرو بازاریابی خود را تغییر دهید . آیا قلمرو شما آن قدر گسترده شده که تمایز و تاثیر خود را از دست داده است ؟\n\n\nاگر چنین است بر منطقه ی اصلی فروش یا مشتریان واقعی خود متمرکز شوید . اما اگر آمادگی لازم برای گسترش را دارید ، ذره ذره حوزه ی دسترسی خود را افزایش دهید تا قلمرو شما رشد کند.\n\n\nمعرف های بیشتری به دست آورید. برای گفت و گو و ارتباط با افرادی که می توانند مشتری ها را به سمت شما بفرستند وقت بگذارید . و حتما از کسانی که دیگران را به سمت شما هدایت می کنند ، تشکر کنید . برخورد مثبت باعث رشد رفتارهای اجتماعی می شود .\n\n\n\nبازاریابی خود را جذاب تر کنید . ( حرفه ای ، خلاق ، درخشان ، شفاف ، خوش طرح ، خوش ساخت). در اغلب برنامه های بازاریابی صرفا با ارتقا بخشیدن ظاهر و حس و حال می توان تمام ارتباطات بازاریابی وسایر اجزای آن را بهتر کرد . ( آیا می دانستید خوش لباس ترین مشاوران در یک حوزه ، ۲ تا ۵ برابر معمول دستمزد می گیرند ؟)\n\t\t\tبرای جلب و حفظ مشتری لبخند بزنید.مطمئن شوید که همکارانتان نگرشی مثبت و رفتاریمهربانانه به مشتریان دارند . اگر چنین نباشد ، بی شک نگرش منفی آن ها به کاهش مشتریان می انجامد . اجازه ندهید افراد علیه برنامه بازاریابی تان عمل کنند . برای آنکه کاملا درک کنند که باید کنترل موفق اوضاع را در دست داشته باشند ، وقت کافی بگذارید و با آموزش و مدیریت درست کمکشان کنید تا نگرشی مثبت ، مفید و زایا در تمام تعاملات خود با مشتریان داشته باشند .\n\t\t\tتجربه ای به یاد ماندنی برای مشتری یا مراجع خود ایجاد کنید . طوری رفتار کنید که مشتری احساس کند معامله با شما تجربه ای خوشایند و به یاد ماندنی است . به برخوردی خاطره انگیز بیندیشید . (البته به شکلی خوشایند ، لطفا !)\n\t\t\tببینید در چه چیز می خواهید بهترین باشید و در ان مورد سرمایه گذاری کنید . اگر متوسط و معمولی باشید ، چه نیازی به شما خواهد بود ؟ موفقیت وقتی نصیبتان می شود که به شکلی آشکار و وسوسه انگیز بهتر از هر شرکت یا محصول دیگر باشید . حتی اگر مسئله ای کوچک موجب بهتر بودن شما باشد ،آن را بشناسید و حتما در جلا دادن این درخشش بکوشید . همین است که محصول شما را شایسته فروش می کند .\n\t\t\tبکوشید محصولات اضافی ( یا خدمات مرتبط ) را نیز به طور جنبی به مشتریانتان ارائه کنید . افزایش حجم متوسط خرید یا سفارش راهی مهم برای افزایش اثر بخشی برنامه بازاریابی است . اما این فروش محصولات اضافی را متعادل و طبیعی نگه دارید . چیزهای بی مصرفی را که در برنامه خارج از کانون تمرکز شماست یا برای مشتریان فایده ای ندارد ، به آن ها نفروشید .\n\t\t\tاز مشتریانی که رضایتشان جلب نشده یا شما را ترک می کنند گزارش بخواهید . چرا ناخوشنودند ؟ آیا می شد با کاری ساده آنها را حفظ کرد ؟\n\nبرنامه های بازاریابی باید دائما متحول و اصلاح شود . اغلب بسیار کمتر از ظرفیت کامل خود نتیجه می دهند و به همین علت است که از هر صد کسب و کار، فقط معدودی واقعا موفق می شوند و توسعه می یابند . دیگران برای بالابردن درصد موفقیت خود برنامه بازاریابی مناسبی ندارند . وقتی موضوع بازاریابی مطرح است ، همه جانبه بیندیشید . همیشه کار دیگری می توان کرد که میزان اثر بخشی را بالاتر میبرد و بهترین نتایج را حاصل میکند\n\nچند اصل و نکته درباره برنامه ریزی\n\nجایگاه کنونی شما از لحاظ محصول ، مشتریان ، رقابت و جریان های عظیم تر بازاری که در آن هستید .\n\t\t\tکسب و کارهای تثبیت شده در دوران قبل چه نتایجی برای شما داشته اند . این نتایج را از لحاظ فروش ، سهم بازار احتمالا سود آوری ، رضایت مشتریان یا سایر مقیاس های نگرشی و برداشت مشتریان ارزیابی کنید ،اما شاید بخواهید به مقیاس هایی در مورد وفاداری مشتریان ، حجم و فراوانی خرید و سایر نشانه های رفتار مشتریان نیز توجه کنید ، البته اگر فکر میکنید که آنها برای طرح شما اهمیت دارند .\n\t\t\tاستراتژی شما . تصویری کلی است از آنچه به شما در کسب نتایج بهتر کمک می کند .\n\t\t\tجزئیات برنامه. تمام فعالیت های مشخص و جزئی شرکت را به شکل گروه بندی شده و براساس نوع و حوزه ی آن ها ، با توضیح چگونگی جای گیری این فعالیت ها در استراتژی شرکت ، و وضعیت کنونی آن منعکس می کند\n\nارقام. را اعم از برآوردهای فروش و هزینه بررسی کنید و ببینید آیا دانستن این ارقام اضافی به بهبود کار شما منجر می شود : برآوردهای مربوط به سهم بازار ، میزان فروش به بزرگترین مشتریان یا توزیع کنندگان ، هزینه ها و عایدات عرضه ی ویژه ی محصولات ، برآوردهای فروش ، حق دلالی بر حسب مناطق مختلف و هر آنچه که در تعیین فعالیت های جزئی بازاریابی شما مفیدند.\n\t\t\tطرح های شما برای یادگیری چیست . اگر کار یا محصول تازه ای دارید ، یا در حال آزمایش فعالیتی جدید و نا مطمئن برای بازاریابی هستید ، باید نقشه ای برای آزمون خطر ها یا آزمایش ابتدایی کار در مقیاس کوچک طراحی کنید . پیش از رفتن به محیطی بالاتر باید تعیین کنید که به دنبال چه نتایج مثبتی هستید . خردمندی یعنی آموختن آنچه نمیدانید و برنامه ریزی برای فهم آن .\n\nیافتن راه هایی برای تحقیقات کم هزینه\n\nشما مجبور نیستید یک میلیون دلار خرج ایده های تحقیقاتی برای یک آگهی تبلیغاتی جدید ( یا هر چیز دیگر ) کنید . در عوض بر طرق کسب بینش یا وارسی حدس های خود با استفاده از روش های ارزان و رایگان تحقیقی متمرکز شوید .\n\nاگر تصمیم گرفته اید که واقعا ده ها هزار دلار برای تحقیق صرف کنید ، خب چنین کنید : شرکت های زیادی آماده ان تا پول شما را بگیرند و در مقابل گزارش های مفصلی تحویل دهند ( شرکت های تبلیغاتی بزرگ نیویورک و لندن نیز تحقیقات خوب اما گرانی برای مراجعانشان انجام می دهند)\n\nاما چگونه می توان بدون هدر دادن پول ، وقت و نیروی انسانی ، تحقیق مفیدی انجام داد ؟ در این بخش ۱۴ ایده معرفی می کنیم تا شما را در مسیر درست قرار دهیم .\n\nمقایسه رویکرد خود با رویکرد رقبا\n\nوقتی رویکرد بازاریابیتان را با رویکرد رقبایتان مقایسه کنید ، به سادگی پی میبرید مشتریان چه چیز را بیش از همه می پسندند . فهرستی از آنچه رقبایتان به شکل متفاوت از شما انجام می دهند تهیه کنید . آیا آنها قیمت های بالاتری دارند ؟ آیا ممکن است نمونه های رایگان پخش کنند ؟ آیا برخی از آنها ضمانت های مبتنی بر بازگرداندن پول ارائه می کنند ؟\n\nفهرستی شامل دست کم پنج تفاوت بین کار خود و رقبای اصلی تان بر مبنای تحلیل فعالیت های بازاریابی تهیه کنید . حال از ده نفر از بهترین مشتریانتان بخواهید که این فهرست را مرور کنند و موارد ترجیح خود را بگویند ، یعنی بین نحوه کار شما و سایر شیوه ها انتخاب کنند . نتایج را ثبت کنید و از آنها دلایل انتخاب هایشان را بپرسید ، ممکن است مشاهده کنید که شیوه هایی برای مشتریانتان مطلوب و جذاب است که با طریقه فعلی شما کاملا فرق می کند .", "post_url_4": "http://pinkestmind.blog.ir/1396/05/10/%D9%86%D8%B1%D9%85-%D8%A7%D9%81%D8%B2%D8%A7%D8%B1-CRM-%DA%86%D9%87-%DA%A9%D8%A7%D8%B1%DB%8C-%D8%A7%D9%86%D8%AC%D8%A7%D9%85-%D9%85%DB%8C-%D8%AF%D9%87%D8%AF", "post_title_4": "نرم افزار CRM چه کاری انجام می دهد؟", "post_content_4": "قبلا در مطلبی با عنوان \"چرا نرم افزار CRM ؟\" در خصوص مزایای استفاده از نرم افزار CRM نسبت به سایر نرم افزارهای CRM توضیح دادیم. در این مطلب درباره اینکه نرم افزار CRM چه کاری می تواند انجام دهد، می نویسیم.\n\nاتوماسیون فرآیند فروش\n\nامکانات نرم افزار CRM به صورت موثر و دقیقی به مدیریت فرآیند فروش در مجموعه شما کمک می کند. رابط کاربری فرآیند محور CRM فرآیند تایید سرنخ ها و تبدیل صحیح آنها به مشتریان را ساده می کند. فرآیند از پیش طراحی شده در بخش مدیریت فرصت های تجاری برای مدیریت فرصت ها در گامها و مراحل مختلف فروش بسیار کمک کننده است.\n\n\nاین برای شرکت هایی که از CRM استفاده می کنند به این معنی است که تیم فروش به صورت دقیق و همراستا فرصت های تجاری را در تمام فرآیند فروش با سرعت و بهتر کنترل می کند. در نهایت داینامیک CRM به شما کمک می کند تا روی مشتریان کلیدی تمرکز کنید و فرصت های تجاری را سریعتر به نتیجه برسانید.\n\nاتوماسیون بازاریابی\n\nقابلیتهای نرم افزار مدیریت ارتباط با مشتری در تعریف وظایف عملی و توزیع آنها بین تیم اجرا کننده و مدیریت بودجه، امکان مدیریت موثر کمپین ها را فراهم می کند. این نرم افزار دارای یک ابزار ایجاد لیست بازاریابی قدرتمند است که توانایی بخش بندی بازار به شیوه های مختلف را فراهم می کند.\n\nمدیریت مشکلات مشتریان و اتوماسیون خدمات پشتیبانی\n\nنرم افزار ارتباط با مشتری یک مجموعه کامل از ابزارها را برای مدیریت خدمات پشتیبانی و فاز نگهداری از چرخه عمر مشتری در اختیار قرار می دهد. رابط کاربری فرآیند محور در مدیریت موارد اشکال، روال حل مشکل را بسیار ساده می کند. همانند رابط کاربری سرنخ ها و فرصت های تجاری، رابط کاربری خدمات مشتریان نیز قابل سفارشی سازی برای تطبیق با انتظارات شرکت شماست.\n\nCRM به شرکت ها در مدیریت SLA ها و قراردادها کمک می کند. در رابط کاربری خوبی که برای فرم اشکالات طراحی شده است همه تعاملات قبلی با مشتری و مشکلات مشابه نمایش داده می شوند.\n\nبرای مثال، اگر شرکت من در زمینه تعمیر کامپیوتر فعالیت کند. و مشتری تماس بگیرد و درخواست رفع مشکل کامپیوترش را داشته باشد، بر اساس ویژگی هایی که من انتخاب میکنم مانند رفع مشکل و مدل کامپیوتر و سوال مشتری، سی ار ام می تواند موارد مشابه را از پایگاه داده استخراج و نمایش دهد. به این ترتیب کارمندان پشتیبانی سریعتر آموزش می بینند و قادر خواهند بود سوالات مشتریان را سریعتر پاسخ دهند.\n\n\t\t\t \n\nچرا نرم افزار CRM ؟\n\n\nدر بازار امروز، مشتریان برای خرید تقریبا هر چیزی چندین گزینه در اختیار دارند. بنابراین درک مشتری از اولین تماس او با شرکت تا آخرین تعاملش و اینکه همه پرسنل شرکت به اطلاعات حاصل از این ارتباط آگاه باشند، بسیار حائز اهمیت است. سیستم های مدیریت ارتباط با مشتری (CRM) امکان ردیابی و اشتراک گذاری اطلاعات را بسیار ساده می کنند و برای سازمان این اطمینان را ایجاد می کنند که هر تعامل و ارتباطی با مشتری معنادار، مفید و لذت بخش باشد.\n\nبیشتر از مکانیزه کردن فعالیتهای فروش\n\nبه طور سنتی سیستم های CRM یک ابزار فروش بودند که یک توالی مشخص از فعالیتها را در یک فرآیند فروش فراهم می کردند. امروزه شرکتها به طور فزآینده ای از مزایای به اشتراک گذاری اطلاعات در سراسر سازمان استقبال می کنند. استفاده از CRM باعث گسترش حوزه فروش فراتر از واحد فروش می شود. اگر چه برخی اطلاعات فقط باید در دسترسی افراد مشخصب باشد. اما بیشتر اطلاعات را می توان فراتر از واحد فروش بین همه پرسنل سازمان به اشتراک گذاشت.\n\nبرای مثال اینکه واحد فروش از مشکلاتی که مشتری به واحد پشتیبانی اعلام کرده است و یا محتوای تبلیغاتی که برای مشتری ارسال شده است، مطلع باشد. بسیار ارزشمند است. و اگر تیم بازاریابی از چشم انداز یک فرآیند فروش آگاه باشند بسیار کمک کننده است. سیستم های CRM امروزی امکان اشتراک گذاری اطلاعات مرتبط را فراهم می کنند.\n\n\nیکپارچگی با دیگر سیستم ها\n\nعلاوه بر اشتراک اطلاعات در نرم افزار CRM، ارتباط CRM با دیگر سیستم ها به افراد این اجازه را می دهد تا تمام اطلاعات مورد نیاز را از یک محل به دست آورند. دیگر دورانی که برای انجام یک کار ساده باید در چندین سیستم لاگین می کردیم سپری شده است. به عنوان مثال یکپارچگی سیستم حسابداری با نرم افزار CRM، فاکتورهای پرداخت شده را مشخص می کند. و بدین ترتیب با اینکه افراد کمی به سیستم حسابداری دسترسی دارند ولی اطلاعات مناسب در اختیار افراد قرار می گیرد.\n\nبینش ارزشمند به داده ها\n\nسیستم های CRM امکان نظارت مدیران بر فعالیتهای تیم را به شکل قابل ملاحظه ای افزایش داده است. آنها می توانند تصویری از وضعیت اجرای فرآیندها داشته باشند. و متوجه شوند که آیا نیرویی نیاز به آموزش برای بهره وری بهتر دارد. در گذشته گزارشات روزانه یا هفتگی یا حتی ماهانه آماده می شدند. که چندان مناسب نبود. گزارشات باید در لحظه و دقیق آماده شوند.\n\nیکی دیگر از ویژگی های سیستم های CRM مدرن و مخصوصا داینامیک CRM در سرویس ابری اورست امکان استفاده از هر مکان و در هر زمان و با هر گجتی می باشد. بدین ترتیب که پرسنل می توانند بیرون از شرکت نیز به اطلاعات مشتریان دسترسی داشته باشند. امکان دسترسی از طریق موبایل این اطمینان را ایجاد می کند که همه اطلاعات در نرم افزار CRM وارد شده اند و بلافاصله نیز توسط مدیر قابل بررسی می باشند.  ارزشی که نرم افزار CRM برای سازمان ایجاد می کند پایان ناپذیر است.\n\nچرا  CRM ؟\n\nیکی از بهترین محصولات در فضای CRM که مزایای اشاره شده در بالا را فراهم می کند، نرم افزار CRM است. نرم افزار CRM در بازار نرم افزارهای CRM یک محصول منحصر به فرد است که راه را برای نوآوری در فرآیند فروش باز می کند و قابلیت استفاده در انواع کسب و کارها در سراسر جهان را دارد. نرم افزار CRM مجموعه ای از امکانات را در رابطه با فروش، بازاریابی و خدمات ارایه می کند. نرم افزار CRM با رقبایش کاملا متفاوت است. توانایی این سیستم در توسعه امکاناتش در بخش های مختلف یک ویژگی برتر است. که با استفاده از آن می تواند بدون نیاز به نرم افزارهای دیگر امکانات بیشتری را بهره برداری نمود.\n\n\n\nقدرت انتخاب\n\nنرم افزار CRM را می توان به چندین روش مختلف مورد استفاده قرار داد. می توان از نرم افزار CRM در سرورهای محلی استفاده کرد و یا از آن در سرویس آفیس 365 استفاده برد و یا از CRM آنلاین در سرویسهای ابری نظیر سرویس ابری اورست استفاده نمود. صرف نظر از شیوه استفاده از نرم افزار CRM ، تمام امکانات آن در همه روشها قابل استفاده می باشد. این روش های متنوع حق انتخاب را برای مشتری فراهم می کند.\n\nبصری و هوشمند\n\nنرم افزار CRM از رابط کاربری زیبا و کاربردی برخوردار است. و قادر است اطلاعات را در قالب داشبوردهای مدیریتی به کاربر نمایش دهد همچنین امکان اتصال نرم افزار CRM به Outlook وجود دارد.  CRM فقط یک نرم افزار برای ورود اطلاعات نیست. بلکه یک ابزار ارزشمند برای رسیدن به یک تیم فروش بهره ور و کاربردی است. همچنین استفاده از نرم افزار CRM بینش عمیقی از همه روابط مشتری فراهم می کند."}