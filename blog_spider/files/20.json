{"type": "blog", "blog_name": "مهکام | MahKam", "blog_url": "http://mahkam.blog.ir/", "post_url_1": "http://mahkam.blog.ir/post/%D8%A8%D9%86%D8%AF-%D9%87%D9%88%D8%B4%D9%85%D9%86%D8%AF-%D9%85%D8%A7%D9%86%D8%AA-%D8%A8%D9%84%D9%86%DA%A9-%D8%A8%D8%B1%D8%A7%DB%8C-%D9%87%D9%88%D8%B4%D9%85%D9%86%D8%AF-%DA%A9%D8%B1%D8%AF%D9%86-%D8%B3%D8%A7%D8%B9%D8%AA-%D9%87%D8%A7%DB%8C-%DA%A9%D9%84%D8%A7%D8%B3%DB%8C%DA%A9", "post_title_1": "بند هوشمند مانت‌بلنک برای هوشمند کردن ساعت‌های کلاسیک", "post_content_1": "\nمحبوبیت ساعت‌های هوشمند هر روز بیشتر می‌شود، اما این ساعت‌ها هنوز در \nمقابل ساعت‌های کلاسیک سهم بازارِ بسیار کم‌تری دارند چراکه بسیاری از مردم\n ساعت‌های لوکس کلاسیک را ترجیح می‌دهند. حال مانت‌بلنک ایده‌ی جالبی را پیاده کرده تا ساعت‌های کلاسیک این کمپانی ساعت‌سازی کمی هوشمند شوند.\nادامه مطلب", "post_url_2": "http://mahkam.blog.ir/post/%D8%AE%D9%88%D8%B4-%D8%A2%D9%85%D8%AF%DB%8C%D8%AF", "post_title_2": "خوش آمدید!welcome", "post_content_2": "\nبه وبلاگ مهکام | Mahkam،وبلاگ خودتون خوش آمدید.\n\n\nمنتظر نظرات خوبتون هستیم..\n", "post_url_3": "http://mahkam.blog.ir/post/%D8%AF%D8%B3%D8%AA-%D8%A8%D9%86%D8%AF-KipstR-%D9%BE%D8%B3-%D8%A7%D8%B2-%D8%A8%D9%87-%D8%AE%D9%88%D8%A7%D8%A8-%D8%B1%D9%81%D8%AA%D9%86-%D8%B4%D9%85%D8%A7-%D9%85%D9%82%D8%A7%D8%A8%D9%84-%D8%AA%D9%84%D9%88%DB%8C%D8%B2%DB%8C%D9%88%D9%86%D8%8C-%D8%A8%D8%B1%D9%86%D8%A7%D9%85%D9%87-%D8%AF%D8%B1-%D8%AD%D8%A7%D9%84-%D9%BE%D8%AE%D8%B4-%D8%B1%D8%A7-%D8%B6%D8%A8%D8%B7-%D9%85%DB%8C-%DA%A9%D9%86%D8%AF", "post_title_3": "دست‌بند KipstR پس از به خواب رفتن شما مقابل تلویزیون، برنامه در حال پخش را ضبط می‌کند", "post_content_3": "\nحتما برای شما نیز پیش آمده تا برای دیدن یک مسابقه‌ی فوتبال، فیلم‌سینمایی\n یا برنامه‌ی تلویزیونی در آخر شب برنامه‌ریزی کرده و در موعد مقرر به دلیل\n خستگی مفرط در مقابل تلویزیون به خواب بروید. دست‌بند KipstR با اطلاع از \nزمان به خواب رفتن شما، دستوری را به دستگاه DVR برای ضبط برنامه‌ی \nتلویزیونی صادر می‌کند.\nادامه مطلب", "post_url_4": "http://mahkam.blog.ir/post/%D9%86%DA%AF%D8%A7%D9%87%DB%8C-%DA%AF%D8%B0%D8%B1%D8%A7-%D8%A8%D9%87-%D8%AA%D8%A7%D8%B1%DB%8C%D8%AE%DA%86%D9%87-%D8%A2%DB%8C-%D9%85%DA%A9-iMac-%D8%A7%D9%BE%D9%84", "post_title_4": "نگاهی گذرا به تاریخچه آی‌مک‌ (iMac) اپل", "post_content_4": "\niMac های ساخت شرکت اپل\n همواره از محصولاتی بوده‌اند که در دنیا طرفداران زیادی برای آن‌ها وجود \nدارد، کامپیوتر‌های رومیزی و خوش‌ساختی که قدرت زیاد آن‌ها سبب شده است \nافرادی که به صورت حرفه‌ای با کامپیوتر‌ها سروکار دارند این محصول اپل را به عنوان ابزار اصلی خود انتخاب کنند. در این بخش به تاریخچه این محصول دوست داشتنی می‌پردازیم.\nادامه مطلب", "post_url_5": "http://mahkam.blog.ir/post/%D8%A7%D8%AE%D8%B7%D8%A7%D8%B1-%D9%86%D9%87%D8%A7%D8%AF%D9%87%D8%A7%DB%8C-%D8%AF%D9%88%D9%84%D8%AA%DB%8C-%D8%A8%D9%87-13-%D8%B4%D8%B1%DA%A9%D8%AA-%D8%A7%DB%8C%D9%86%D8%AA%D8%B1%D9%86%D8%AA%DB%8C", "post_title_5": "اخطار نهادهای دولتی به 13 شرکت اینترنتی", "post_content_5": "\n\nپس از آغاز به کار شبکه نسل سوم روی اوپراتورهای اول و دوم، اختلالات \nفراوانی در شبکه‌های موبایل ایجاد شده است. در همین راستا به ۱۳ شرکت ISP \nبه خاطر کم‌فروشی و کیفیت پایین سرویس اخطار داده شده است. وزیر ارتباطات \nتوضیحاتی در این باره ارائه کرده است.\nادامه مطلب", "post_full_content_1": "\nبند هوشمند مانت‌بلنک برای هوشمند کردن ساعت‌های کلاسیک\n\n\n\n\nمحبوبیت ساعت‌های هوشمند هر روز بیشتر می‌شود، اما این ساعت‌ها هنوز در \nمقابل ساعت‌های کلاسیک سهم بازارِ بسیار کم‌تری دارند چراکه بسیاری از مردم\n ساعت‌های لوکس کلاسیک را ترجیح می‌دهند. حال مانت‌بلنک ایده‌ی جالبی را پیاده کرده تا ساعت‌های کلاسیک این کمپانی ساعت‌سازی کمی هوشمند شوند.\nمانت‌بلنک، بند خاصی را برای ساعت‌های لوکس خود ارائه کرده که \nاز طریق آن یک صفحه نمایش کوچک در پشتِ بند اضافه می‌شود تا از طریق آن \nبتوانید به اعلانیه‌ها، فعالیت‌های ورزشی و امور اینچنینی دسترسی داشته \nباشید. علاوه بر این‌ها می‌توانید دوربین عکاسی را از راه دور کنترل کنید \nیا موزیک در حال پخش را تغییر دهید. در واقع آنچه بر روی دست شما خودنمایی \nمی‌کند همان ساعت لوکس TimeWalker است، اما وقتی دست خود را بچرخانید به یک\n صفحه نمایش ۰.۹ اینچی از نوع OLED دسترسی خواهید داشت که در واقعی بخشی از\n بند ساعت محسوب می‌شود.\n\n\n\nاین بندِ هوشمند قادر است از طریق بلوتوث به گوشی‌های هوشمند اندرویدی و\n آیفون‌ها متصل شود. یک اپلیکیشن اختصاصی نیز برای کنترل آن در نظر گرفته \nشده است.\n\nاز نظر طول عمر باتری، مانت‌بلنک ادعا می‌کند که با هر بار شارژ، بند \nهوشمند این شرکت تا ۵ روز دوام می‌آورد. هنوز قیمت این بند مشخص نشده اما، \nساعت‌های کلاسیک مانت‌بلنک از ۲۹۹۰ یور تا حدود ۵ هزار یورو قیمت دارند.\n\n", "post_full_content_5": "\nاخطار نهادهای دولتی به 13 شرکت اینترنتی\n\n\n\n\n\nپس از آغاز به کار شبکه نسل سوم روی اوپراتورهای اول و دوم، اختلالات \nفراوانی در شبکه‌های موبایل ایجاد شده است. در همین راستا به ۱۳ شرکت ISP \nبه خاطر کم‌فروشی و کیفیت پایین سرویس اخطار داده شده است. وزیر ارتباطات \nتوضیحاتی در این باره ارائه کرده است.\n\nبه گزارش مهر، چند ماهی است که کاربران موبایل با عدم پایداری شبکه، قطع\n و وصلی‌های مکرر، از دسترس خارج شدن، خط رو خط شدن و قطعی حین مکالمه و \nاشغالی، پیغام‌های خطا در شماره‌گیری و به طور کل اختلالات در آنتن دهی \nمواجه‌اند؛ در همین حال کاربران اینترنت خانگی و کاربران اینترنت موبایل \nنیز برای ورود به دنیای اینترنت راه به جایی نمی‌برند.\n\nشرکت‌های اینترنتی اختلالات موجود در سرویس اینترنت را مربوط به \nزیرساخت‌های ارتباطی می‌دانند و می‌گویند کاری از دستشان برنمی‌آید؛ اتصال \nبه اینترنت موبایل با GPRS و 3G نیز کاملا مختل است٬ درحالی که قرار بود \nنسل سوم و چهارم موبایل در جهت افزایش کیفیت دسترسی مشترکان به اینترنت \nپرسرعت در دسترس ایرانیان قرار گیرد.\n\nاماوزیر ارتباطات و فناوری اطلاعات موضوع اختلال را فقط مربوط به اوپراتور همراه اول می‌داند و می‌گوید:\n\n\nاین مشکل فقط مربوط به شبکه همراه اول است که این اپراتور برای \nبروزرسانی و تجهیزات سخت افزاری و نرم افزاری شبکه خود به نسل سوم موبایل، \nبا مشکلاتی مواجه شده که البته طبیعی است.\n\n\nبه گفته‌ی محمود واعظی٬ شبکه همراه اول به دلیل گستردگی، به زمان بیشتری\n برای مهاجرت به نسل سوم موبایل نیاز دارد و مجبور است همزمان که مشترکان \nدر حال استفاده از این شبکه هستند تجهیزاتش را به روز کند.\n\nواعظی: شبکه همراه اول به دلیل گستردگی، به زمان بیشتری برای مهاجرت به نسل سوم موبایل نیاز دارد\n\nالبته وی برای مواجهه با این اختلالات حق را به مردم و مشترکان می‌دهد و می‌گوید که این مشکلات تا یک ماه آینده حل خواهد شد.\n\nغلامرضا داداش زاده، معاون نظارت و اعمال مقررات سازمان تنظیم مقررات و \nارتباطات رادیویی به عنوان بازوی نظارتی وزارت ارتباطات و فناوری اطلاعات، \nبا تاکید بر اینکه ارزیابی وضعیت سرویس دهی اوپراتورهای ارتباطی ماهانه \nانجام می‌شود در مورد اختلالات اخیر در دسترسی به سرویس‌های ارتباطی گفت:\n\n\nپارامترهای کیفیت سرویس اوپراتورهای موبایل به واسطه اینکه دو اتفاق در \nشبکه‌شان افتاده در وضعیت نرمال نیست، یکی از این مباحث رومینگ ملی و دیگری\n بحث مهاجرت به نسل ۳ موبایل است که باعث شده شاخص‌های کیفیت در این مدت \nمتغیر و با مشکل مواجه شود.\n\n\nداداش زاده با اشاره به جلساتی که با اوپراتورهای موبایل داشته٬ افزود:\n\n\nطی دوماه آینده شاخص‌های ارزیابی شبکه به صورت نرمال درمی آید و ما آنها را چک خواهیم کرد... اپراتورها\n نیز اعلام کرده‌اند که شاخص‌های کیفی شبکه در وضعیت مناسبی قرار ندارد و \nمهلت خواسته‌اند که تا بهمن ماه این شبکه‌ها را به پایداری برسانند.\n\n\nوی با بیان اینکه ارزیابی اپراتورهای موبایل و اینترنت براساس شاخص هایی\n که در پروانه فعالیتشان و نیز برخی مصوبات کمیسیون تنظیم مقررات ارتباطات \nصورت می‌گیرد تصریح کرد:\n\n\nاوپراتورهای موبایل و اینترنت می‌دانند که معمولا چه پارامترهایی \nمانیتور می‌شود. براین اساس مکانیزم‌های توبیخی نیز در پروانه فعالیت این \nاپراتورها مشخص شده که شامل اخطار، جریمه و در نهایت لغو پروانه می‌شود به \nاین معنی که ۳ اخطار تبدیل به جریمه خواهد شد که اگر لازم باشد اعلام \nمی‌کنیم.\n\n\nداداش‌زاده: در مورد رومینگ ملی، رایتل مشکلات را حل کرده، اما بین ایرانسل و همراه اول هنوز مشکلات فنی وجود دارد\n\nداداش زاده با بیان اینکه در سال ۹۳ یکی دو مورد جریمه برای اپراتورهای موبایل صادر شده است، افزود:\n\n\nمطابق پروانه اوپراتور حق دارد دفاعیات خود را در یک زمان مشخص به ما \nاعلام کند و پس از آن قطعی بودن جریمه احراز می شود... دو مورد جریمه نیز \nدر حال ارسال مستندات از سوی اپراتورها است که بزودی لیست این تخلفات را \nاعلام می‌کنیم.\n\n\nمعاون نظارت سازمان تنظیم مقررات و ارتباطات رادیویی در مورد اختلالات عدم پوشش دهی برغم فعال شدن طرح رومینگ ملی، گفت:\n\n\nدر پروژه رومینگ ملی مشکل خاصی وجود ندارد و رایتل تمامی مشکلات را حل \nکرده و رومینگش برقرار است. اما مشکلات فنی بین ایرانسل و همراه اول وجود \nدارد که باعث اشکالاتی در شبکه شده است. در این زمینه ما مدیریت داریم تا \nچنانچه اختلاف بین دو اپراتور پیش بیاید موضوع را حل کنیم. با این وجود دو \nاوپراتور قول دادند تا بهمن ماه رومینگ و پایداری شبکه را داشته باشند.\n\n\nمعاون رگولاتوری با تاکید براینکه در ارزیابی اپراتورهای موبایل، وضعیت \nسرویس دهی اپراتور رایتل نیز مانند ایرانسل و همراه اول مورد ارزیابی قرار \nمی‌گیرد٬ گفت:\n\n\nاپراتور رایتل در برخی استانها مواردی از جهت کمبود پهنای باند اینترنت \nداشته که تذکر گرفته و قول داده که پهنای باند مورد نظر را تامین کند. این \nاپراتور از شبکه نسبتا استانداردتری استفاده می‌کند اما پارامترهای افت \nکیفیت در برخی شهرستان‌ها دیده شده که به این اوپراتور تذکرات لازم داده \nشده است.\n\n\nاخطار به ۱۳ شرکت اینترنتی\n\nدکتر داداش زاده با بیان اینکه اخیرا در حوزه اینترنت به ۱۳ شرکت اخطار دادیم افزود:\n\n\nاین اخطار مربوط به کیفیت سرویس و کم فروشی اینترنت بوده است؛ سیستم \nرگولاتوری به صورت آنلاین تمامی این موارد را رصد و گزارش می‌کند. در \nارزیابی اپراتورهای سرویس دهنده خدمات ارتباطی بخشی نیز برای شکایت مشترکان\n درنظر گرفته شده است. به تعبیر دیگر یکی از پایه‌های ارزیابی و اخطار به \nسرویس دهندگان ، شکایت مشترکان است؛ براین اساس شکایت مردمی که به سامانه \n۱۹۵ اعلام شده مورد بررسی قرار می‌گیرد و در صورت تائید به اپراتورهای \nخدمات دهنده اخطار صادر می‌شود.\n\n\nبا وجودی که در هفته‌های اخیر اختلالات فنی حتی خدمات پس از فروش \nاوپراتور همراه اول را نیز مختل کرده و این اپراتور امکان سرویس‌دهی در \nدفاتر خدمات ارتباطی را نیز متوقف کرده است٬ معاون بازاریابی این شرکت از \nپیگیری شکایات مشترکان همراه اول در کمیته ماده ۲۰ این شرکت خبر داد و گفت:\n\n\nدر صورتی که اعتراض فرد در این کمیته تائید شود خسارت‌های مربوطه به او پرداخت خواهد شد.\n\n\n", "post_full_content_4": "\nنگاهی گذرا به تاریخچه آی‌مک‌ (iMac) اپل\n\n\n\n\niMac های ساخت شرکت اپل\n همواره از محصولاتی بوده‌اند که در دنیا طرفداران زیادی برای آن‌ها وجود \nدارد، کامپیوتر‌های رومیزی و خوش‌ساختی که قدرت زیاد آن‌ها سبب شده است \nافرادی که به صورت حرفه‌ای با کامپیوتر‌ها سروکار دارند این محصول اپل را به عنوان ابزار اصلی خود انتخاب کنند. در این بخش به تاریخچه این محصول دوست داشتنی می‌پردازیم.\nشرکت اپل وجود iMac در سری محصولات خود را به نوعی مدیون جانی آیو، طراح\n با تجربه و نوآوری است که با ورودش به شرکت اپل به عنوان یک طراح ساده، \nپروژه ساخت iMac را پایه‌گذاری کرد که مورد توجه استیو جابز، مدیر وقت شرکت\n اپل قرار گرفت.\n\n1998: سال 1998 را می‌توانیم تولد iMac بدانیم، اولین \nنسل این محصول با نام G3 روانه بازار شد. طراحی این محصول در ابتدا بسیار \nمتفاوت از آن‌چه امروز شاهدش هستیم بود. صفحه نمایش 14 اینچی از نوع CRT و \nپردازنده‌ی نسبتا قوی (البته در آن زمان)  powerPC از جمله مشخصات این \nمحصول اولیه به شمار می‌روند. iMac G3 در رنگ‌های بسیار متنوعی روانه بازار\n شد.\n\n\n\n2002: پس از فروش موفقیت‌آمیز G3، مهندسان شرک اپل نسل\n بعدی این محصول را با تغییرات بسیار وسیعی نسبت به نسل قبل و با نام G4 \nروانه بازار کردند که به نوعی محصول انقلابی به‌شمار می‌رفت. این محصول در \nاندازه‌های 15، 17 و 20 اینچی روانه بازار شد، اپل در این رایانه رومیزی از صفحه نمایش‌های LCD استفاده کرد که همین عامل باعث کم حجم شدن G4 نسبت به G3 شد.\n\n\n\n \n\n2002: اپل در همین سال علاوه بر G3 محصولی با نام eMac\n را نیز روانه بازار کرد که تلفیقی از G4 و G3 به‌شمار می‌رفت، چرا که \nسخت‌افزار این محصول مانند آن‌چه در G4 شاهدش بودیم در کنار هم قرارگرفته \nبودند و طراحی بیرونی آن نیز  مانند G3 بود و از نمایشگر CRT بهره می‌برد. \nالبته اپل این \nمحصول را مناسب برای مکان های آموزشی شامل مدارس ، دانشگاه ها و مراکز \nاداری تولید کرده بود. نسخه‌های بهبود یافته eMac طی سال‌های 2003 تا 2005 \nروانه بازار شدند.\n\n\n\n 2004: اپل در این سال iMac G5 را روانه بازار کرد، ما\n در این محصول شاهد طراحی دوباره iMac ها بودیم ، برای اولین بار آلومینیوم\n بدنه اصلی iMac هارا تشکیل دادند. طراحی iMac G5 شباهت بسیار زیادی به \nنسل‌های جدیدتر iMac ها دارد، دوربین مکالمه تصویری نوآوری اپل در ساخت G5 \nبه شمار می‌رود. این محصول در اندازه‌های 17 و 20 اینچی روانه بازار شدند و\n تا سال 2006 تولید آن‎‌ها ادامه پیدا کرد.\n\nاپل در این نسخه پردازنده اینتل را جایگزین PowerPC کرد که تا امروز هم این روند ادامه دارد.\n\n\n\n2007: با رشد روزافزون این محصول در بین کاربران، اپل \niMac هارا زیباتر و قدرتمندتر از قبل معرفی کرد، نازک‌تر شدن، کیفیت ساخت و\n قدرتمندی هر چه بیشتر نسبت به نسل‌های قبل از مواردی هستند که در اولویت \nاین غول دنیای تکنولوژی قرار گرفتند. بدنه‌هایی با کیفیت از جنس آلومینیوم \nبه همراه طراحی ساده اما بی‌نقص به نوعی دنیای جدیدی را به  تولید کنندگان \nقطعات کامپیوتری معرفی کرد.\n\n\n\n2012: بین سال‌های 2002 و 2004 ، اپل بازنگری \nدوباره‌ای در طراحی این محصول انجام داد، iMacها به باریک‌ترین حد ممکن \nرسیدند. با وجود باریک شدن آی‌مک، قدرت آن نسبت به نسل‌های قبل چندین برابر\n افزایش پیدا کرد. اپل در نوع صفحه نمایش iMac ها تجدید نظر کرد و LED را \nبه خانواده‌ی iMac اضافه کرد. محصولات جدید اپل در اندازه‌های 21.5 اینچ و \n27 اینچ (به صورت سفارشی) تولید شدند.\n\nدر این نسخه هنوز بخش مرکزی بدنه در پشت دستگاه کمی کلفت‌تر از سایر \nنقاط بود تا بتوان در آن تراشه اینتل را جای داد، اما بدنه در بخش‌های \nکناری نسبت به نسخه قبلی بسیار باریک‌تر شد.\n\n\n\n 2014:  مدتی پیش  اپل اخرین نسل از iMac هارا ( از \nابتدا تا کنون) معرفی کرد، طراحی کلی این محصول تفاوت زیادی با نسل قبل \nندارد تنها برتری آن قوی‌ترشدن و استفاده از صفحه نمایش با کیفیت Retina \n5K  است. نمایشگر فوق العاده با کیفیتی که رزولوشن 5120 در 2880 را به \nکاربر عرضه می‌کند.\n\n\n\n", "post_full_content_3": "\nدست‌بند KipstR پس از به خواب رفتن شما مقابل تلویزیون، برنامه در حال پخش را ضبط می‌کند\n\n\n\n\nحتما برای شما نیز پیش آمده تا برای دیدن یک مسابقه‌ی فوتبال، فیلم‌سینمایی\n یا برنامه‌ی تلویزیونی در آخر شب برنامه‌ریزی کرده و در موعد مقرر به دلیل\n خستگی مفرط در مقابل تلویزیون به خواب بروید. دست‌بند KipstR با اطلاع از \nزمان به خواب رفتن شما، دستوری را به دستگاه DVR برای ضبط برنامه‌ی \nتلویزیونی صادر می‌کند.\nدست‌بند KipstR که با استفاده از پرینت سه‌بعدی تولید شده، توسط دو \nنوجوان بریتانیایی طراحی شده که به واسطه‌ی این دست‌بند دو نوجوان مخترع \nجایزه‌ی کمیسیون ویرجین مدیا را نیز دریافت کرده‌اند. این دو نوجوان از یک \nسنسور پالس‌اکسی‌متر یا سنسور سنجش اکسیژن خون استفاده کرده‌اند. دستگاه \nسنجش اکسیژن خون از روشی غیرتهاجمی برای سنجش میزان اکسیژن در سرخرگ \nاستفاده می‌کند و بر این اساس تصمیم می‌گیرد که آیا کاربر به خواب رفته یا \nنه. شاید بهترین مثال برای پالس‌اکسی‌متر، ابزاری شبیه به گیره باشد که در \nبیمارستان روی انگشت بیماران قرار می‌دهند. این ابزار برای سنجش هوشیاری \nبیماران مورد استفاده قرار می‌گیرد. این دست‌بند را می‌توان با سرویس TiVO \nویرجین مدیا مورد استفاده قرار داد. انتظار می‌رود شماری از مشتریان ویرجین\n مدیا بتوانند از این ابزار به عنوان پروژه‌ای آزمایشی استفاده کنند.\n\nاستفاده از این قابلیت در ساعت‌های‌هوشمند مطرح بازار می‌تواند بسیار \nکاربردی باشد. امروزه بسیاری از کمپانی‌های نامدار عرصه‌ی فناوری همچون اپل، سامسونگ، سونی و ال‌جی\n محصولاتی را در قالب دست‌بندهای سلامتی و ساعت‌های‌هوشمند روانه‌ی بازار \nکرده‌اند. این کمپانی‌ها می‌توانند با بهره‌گیری از این قابلیت کاربردی، \nارتباط بیشتری بین محصولات خود از قبیل پخش‌کننده‌ها، تلویزیون‌های هوشمند و\n گجت‌های پوشیدنی ایجاد کنند.\n\n", "post_full_content_2": "\nخوش آمدید!welcome\n\n\n\n\nبه وبلاگ مهکام | Mahkam،وبلاگ خودتون خوش آمدید.\n\n\nمنتظر نظرات خوبتون هستیم..\n\n\n"}