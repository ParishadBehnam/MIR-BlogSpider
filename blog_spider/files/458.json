{"type": "blog", "blog_name": "روشا مجد", "blog_url": "http://roshamajd.blog.ir/", "post_url_1": "http://roshamajd.blog.ir/1396/11/05/%DA%AF%DB%8C%D9%88%D8%AA%DB%8C%D9%86", "post_title_1": "گیوتین!", "post_content_1": "همه وزراء و مدیران این سرزمین، گیوتین لازمند!", "post_url_2": "http://roshamajd.blog.ir/1396/10/18/%D8%AF%D8%AE%D8%AA%D8%B1%DB%8C-%D8%B1%D8%A7-%D8%AF%DB%8C%D8%AF%D9%85-%DA%A9%D9%87-%D9%87%DB%8C%DA%86%DB%8C-%D9%86%D8%A8%D9%88%D8%AF", "post_title_2": "دختری را دیدم که هیچی نبود!", "post_content_2": "دختری را دیدم که پر از ادعا بود و خالی از ادب! دختری را دیدم که پر از غرور بود و خالی از معرفت! دختری را دیدم که پر از هیجان بود و خالی از متانت! دختری را دیدم که پر از حماقت بود و خالی از شعور! دختری را دیدم که هیچی نبود!", "post_url_3": "http://roshamajd.blog.ir/1396/10/08/%D9%85%D9%86-%D9%88-%D8%B1%D9%88%D8%AD%D9%85", "post_title_3": "من و روحم :)", "post_content_3": "مدتی است دلم می خواهد آدم هایی را بخوانم که قلم احساسشان، می نویسد. این روزها تشنه خواندن و شنیدن شاعرانه های زیبایم. فرقی نمی کند این شاعرانه، روایت عشق لیلی و مجنون باشد یا رومئو و ژولیت یا توصیف زیبایی از عشق و سلحشوری شوالیه های فرانسه یا حتی قلم لطیف ادبای عرب! فقط می دانم ذائقه روح مطالعه گرم واژه ها و نوشته هایی را که از قلم عقل می چکد عق می زند و واژه های احساس را می بلعد! روحم می گوید: ذائقه جدید سبکبارم کرده؛ آنقدر که حس پرواز دارم. می گوید: ما را با عاقلان کاری نیست :)", "post_url_4": "http://roshamajd.blog.ir/1396/09/28/%DB%8C%D9%84%D8%AF%D8%A7-%D8%A8%D8%A7%D9%86%D9%88%DB%8C-%D8%B4%D8%A8-%D8%B4%D8%B9%D8%B1-%D9%88-%D9%82%D8%B5%D9%87", "post_title_4": "یلدا بانوی شب شعر و قصه", "post_content_4": "به آسمان نگاه می کنم. برف، آرام و سنگین می بارد. زیر چتر شب خبرهایی است. ترانه ای به گوش می رسد گویی ترانه زمستان است؛ همان که یلدا بانوی شب شعر و قصه، قرن هاست که می سرایدش. گوش نواز و نجواگونه؛ همچون آواز افسونگران دریا.یلدا، قاصد زمستان است که سوار بر اسب سیه فام شب شده تا خبر آمدن زمستان را به اهالی زمین بدهد؛ همان ها که در کلبه های گرم و باصفایشان، زیر آسمان پرمهر خدا زندگانی را بغل کرده اند و عاشقانه نثارش می کنند؛ همان مردمانی که دانه های دلشان اناری است؛ همان ها که چشم روشنی شان مهر است و پیشکشی شان لبخند. مردمانی که همزاد مهرند و می دانند که زندگی هدیه خداوند است. آری، یلدا قاصد فصل سرماست برای زمین و زمین دیار آفتاب است؛ دیار عشق و شادی! تا بوده غم و اندوه تابوی دیار آفتاب بوده. از روزگاران دور، در این دیار پاسبانان در کوی و برزن غم را به غل و زنجیر می کشیدند و در سیاهچال می انداختند. آنان تنها روشنایی را برمی تابیدند و بس!یلدا شبی است که گنبد مینا، چلچراغ هایش چشمک زنان ناز می ریزند و دلبری می کنند. مردمان دیار آفتاب در این شب پر ستاره به یمن قدوم خورشید، الهه مهر! تا پگاه صبح دست افشان و پای کوبان، گیسوان سیه و بلند یلدا را شانه می زنند و می بافند تا با افسون دست ها و زمزمه هایشان یلدا به خوابی عمیق فرو برود و خورشید، میترای صبح رخ بنماید. خرم روزی است آن روز که ایزد مهر(خورشید) چشم به جهان بگشاید.\nحالتان خوب، فالتان خجسته و یلداتان شاد!\n\n# روشا مجد\n# یادداشت های روشا مجد\nیلدا روی سن ( روشا مجد )\n\n \n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\nدریافت ترانه شب یلدا\n\n\n \n", "post_url_5": "http://roshamajd.blog.ir/1396/09/19/%D8%B9%D8%B1%D9%88%D8%B3%DA%A9-%DA%AF%D9%84%DB%8C-%D8%AE%D9%88%D8%AF%D9%85-%D8%B4%D8%AF%DB%8C", "post_title_5": "عروسک گلی خودم شدی...", "post_content_5": "می گوید: بی همتا! چه بازی زیبایی به راه انداخته ای با شبنم هایی که عصاره دردند. هان؟! تیله های خوش دستی اند، نه؟! چه لذتی دارد بازی با آن ها! اینگونه نیست؟ بی شک می گویی: تو را چه؟! آنگاه که روحم را در تو دمیدم و تو را سرشتم، عروسک گلی خودم شدی. هرگاه اراده کنم تو را می شکنم. اصلا بارها و بارها می شکنمت، با اشک هایت تیله بازی می کنم. کوه ها را بر سرت فرو می آورم. ادعایی داری؟ اصلا می توانی ادعایی داشته باشی؟! می خواهم لگدمالت کنم. مشت های روزگار لاکردار را به جانت بیندازم. حرفی است؟! و او چه عاجزانه و غریبانه نفس را در نطفه خاموش می کند. نطق حق است دیگر؛ پاسخی ندارد.\n# روشا مجد\n# یادداشت های روشا مجد\n\nپی نوشت: خدا نباشد بی کس ترینیم!", "post_full_content_5": "\nعروسک گلی خودم شدی...\n\n\n\nمی گوید: بی همتا! چه بازی زیبایی به راه انداخته ای با شبنم هایی که عصاره دردند. هان؟! تیله های خوش دستی اند، نه؟! چه لذتی دارد بازی با آن ها! اینگونه نیست؟ بی شک می گویی: تو را چه؟! آنگاه که روحم را در تو دمیدم و تو را سرشتم، عروسک گلی خودم شدی. هرگاه اراده کنم تو را می شکنم. اصلا بارها و بارها می شکنمت، با اشک هایت تیله بازی می کنم. کوه ها را بر سرت فرو می آورم. ادعایی داری؟ اصلا می توانی ادعایی داشته باشی؟! می خواهم لگدمالت کنم. مشت های روزگار لاکردار را به جانت بیندازم. حرفی است؟! و او چه عاجزانه و غریبانه نفس را در نطفه خاموش می کند. نطق حق است دیگر؛ پاسخی ندارد.\n# روشا مجد\n# یادداشت های روشا مجد\n\nپی نوشت: خدا نباشد بی کس ترینیم!\n\n", "post_full_content_4": "\nیلدا بانوی شب شعر و قصه\n\n\n\nبه آسمان نگاه می کنم. برف، آرام و سنگین می بارد. زیر چتر شب خبرهایی است. ترانه ای به گوش می رسد گویی ترانه زمستان است؛ همان که یلدا بانوی شب شعر و قصه، قرن هاست که می سرایدش. گوش نواز و نجواگونه؛ همچون آواز افسونگران دریا.یلدا، قاصد زمستان است که سوار بر اسب سیه فام شب شده تا خبر آمدن زمستان را به اهالی زمین بدهد؛ همان ها که در کلبه های گرم و باصفایشان، زیر آسمان پرمهر خدا زندگانی را بغل کرده اند و عاشقانه نثارش می کنند؛ همان مردمانی که دانه های دلشان اناری است؛ همان ها که چشم روشنی شان مهر است و پیشکشی شان لبخند. مردمانی که همزاد مهرند و می دانند که زندگی هدیه خداوند است. آری، یلدا قاصد فصل سرماست برای زمین و زمین دیار آفتاب است؛ دیار عشق و شادی! تا بوده غم و اندوه تابوی دیار آفتاب بوده. از روزگاران دور، در این دیار پاسبانان در کوی و برزن غم را به غل و زنجیر می کشیدند و در سیاهچال می انداختند. آنان تنها روشنایی را برمی تابیدند و بس!یلدا شبی است که گنبد مینا، چلچراغ هایش چشمک زنان ناز می ریزند و دلبری می کنند. مردمان دیار آفتاب در این شب پر ستاره به یمن قدوم خورشید، الهه مهر! تا پگاه صبح دست افشان و پای کوبان، گیسوان سیه و بلند یلدا را شانه می زنند و می بافند تا با افسون دست ها و زمزمه هایشان یلدا به خوابی عمیق فرو برود و خورشید، میترای صبح رخ بنماید. خرم روزی است آن روز که ایزد مهر(خورشید) چشم به جهان بگشاید.\nحالتان خوب، فالتان خجسته و یلداتان شاد!\n\n# روشا مجد\n# یادداشت های روشا مجد\nیلدا روی سن ( روشا مجد )\n\n \n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\nدریافت ترانه شب یلدا\n\n\n \n\n\n", "post_full_content_3": "\nمن و روحم :)\n\n\n\nمدتی است دلم می خواهد آدم هایی را بخوانم که قلم احساسشان، می نویسد. این روزها تشنه خواندن و شنیدن شاعرانه های زیبایم. فرقی نمی کند این شاعرانه، روایت عشق لیلی و مجنون باشد یا رومئو و ژولیت یا توصیف زیبایی از عشق و سلحشوری شوالیه های فرانسه یا حتی قلم لطیف ادبای عرب! فقط می دانم ذائقه روح مطالعه گرم واژه ها و نوشته هایی را که از قلم عقل می چکد عق می زند و واژه های احساس را می بلعد! روحم می گوید: ذائقه جدید سبکبارم کرده؛ آنقدر که حس پرواز دارم. می گوید: ما را با عاقلان کاری نیست :)\n\n", "post_full_content_1": "\nگیوتین!\n\n\n\nهمه وزراء و مدیران این سرزمین، گیوتین لازمند!\n\n", "post_full_content_2": "\nدختری را دیدم که هیچی نبود!\n\n\n\nدختری را دیدم که پر از ادعا بود و خالی از ادب! دختری را دیدم که پر از غرور بود و خالی از معرفت! دختری را دیدم که پر از هیجان بود و خالی از متانت! دختری را دیدم که پر از حماقت بود و خالی از شعور! دختری را دیدم که هیچی نبود!\n\n"}