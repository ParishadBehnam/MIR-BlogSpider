{"type": "blog", "blog_name": "Lumière", "blog_url": "http://faella.blog.ir/", "post_url_1": "http://faella.blog.ir/post/275", "post_title_1": "از سیارک ۱۵۲۳۸", "post_content_1": "سری اولی که سریال Friends را دیدم، به این فکر کردم که نکند برای کسی \"جنیس\" باشم؟ نکند صدای حرف زدن و خندیدنم روی اعصاب همه باشد و رویشان نشود چیزی بگویند؟ نکند فلان... و از آن به بعد سعی میکردم همیشه آرامتر حرف بزنم، کمتر بخندم، و حواسم باشد جلف بازی راه نیندازم.\nبعد یک روز به خودم آمدم و دیدم از ترس اینکه احتمالاً از نظر دیگران فلان طور باشم، دائم در حال معذب کردن خودم هستم و بدتر از آن، فرصت یادگیری \"مهارتهای صحبت در جمع\" را از خودم دریغ می کنم. اینکه یک نفر با فکر \"نکند فلان طور باشم\" از یادگیری مهارتها شانه خالی کند بدیهی ترین و آسان ترین راهی است که میتواند انتخاب کند و به همان اندازه هم غیر قابل قبول است، چون هیچکس کامل نیست و میلیاردها آدم با تمام نواقصشان دارند در جامعه زندگی میکنند و بعضی هایشان هم به شدت موفق هستند. نکته ی دیگر هم اینکه همان افرادی که نگران قضاوت شدن از سمتشان هستم، به احتمال 98% اصلا در مورد من فکر نمیکنند، پس در اینجا بازنده منم که علاوه بر هدر دادن وقتم، خودم را با این چرندیات محاصره کرده و خیلی چیزها را از خودم دریغ می کنم. \n\nالبته نباید اینطور هم باشد که هر شخصی به خودش اجازه ی صحبت در هر جمعی را بدهد، و یکی از مهارتهای مهمی که _از نظر من_ هرکسی باید در اولین فرصت یاد بگیرد، موقعیت سنجی است. اینکه چه حرفی را کجا بزند و آیا نیازی هست که در فلان جمع اصلا حرفی بزند؟ در کدام جمع باید با چه ادبیات و تن صدایی صحبت کند و کلماتش را چطور انتخاب کند؟ و موارد دیگر که صرفا با حضور در جمع تقویت نمی شوند و باید با مطالعه و گسترش دایره ی لغات، یادگیری، استفاده از تجربیات و گاهی شرکت در دوره های مرتبط، آنها را تقویت کرد. \n\nدر کل \"نکند فلان کار را انجام بدهم و دیگران فکر کنند فلان طور...\" از سربازکنی ترین جمله ی تاریخ است. سعی کنیم آن را در زندگی مان ریشه کن کنیم.", "post_url_2": "http://faella.blog.ir/post/274", "post_title_2": "5 درس مهمی که از بدترین فیلمهای این ماه گرفتم", "post_content_2": "\nVoice From The Stone (2017)\nکارگردان این فیلم تمام سعی خود را کرده تا داستان بی‌معنی، بازی‌های مزخرف، و چیزهای بی‌ربط را با قاب‌های بی‌نظیر و عکسگونه از لوکیشن زیبای فیلم پوشش دهد، اما نشد. نمی‌شود.\n × فیلم فیلم است و عکس عکس.\nنمی شود یک تپه سرگین را با دوتا پیس ادکلن خوشبو کرد.\n\n\n\n\nRebel in the Rye  (2017)\nهمه چیز در این فیلم احمقانه است. داستان، بازیها، انتخاب بازیگران، دیالوگها ( جمله ی you are sooo talented  یکبار نوشته شده، و در اقسی نقاط فیلمنامه پیست شده) و خلاصه کارگردان تمام توانش را به کار گرفته تا سلینجر را یک شخصیت لوس احمق به تصویر بکشد و منبع الهام داستانهایش را یک سری اتفاقات مسخره نشان دهد و در واقع، این فیلمی بر ضد سلینجر است و انگار توسط یکی از مخالفانش ساخته شده است. \nتنها سکانس جالبی که در آن دیدم، جایی بود که سلینجر داشت برای راهب توضیح داد که حس می کند دیگر نمی تواند بنویسد و نوشته هایش را پاره می کند، و راهب پاسخ می دهد: sounds fun!\n\n× چیزی که این فیلم به من یادآوری کرد، اهمیت نوشتن و پاره کردن است. حس میکنم من هم به نوشتن/کشیدن و پاره کردن احتیاج دارم، و زمانی که ایده لازم دارم و چیزی به فکرم نمیرسد یا ایده ها در هم تنیده میشوند می توانم از این روش استفاده کنم. و اینکه در دوران تایپ و ذخیره، معمولا گول میخوریم و گاهی فراموش میکنیم بعضی افکار و نوشته ها آنقدرها هم ارزشمند نیستند، و الکی خودمان را خفن تجسم میکنیم. ایده ها و افکار وقتی روی کاغذ می آیند بررسی و فرم دادنشان آسانتر می شود.\n\n\nBlindness (2008)\nکاش کارگردان فیلم مذکور اجازه می داد تصور دختر زیبا، زن دکتر و کثافتهای تیمارستان در رمان کوری به عهده ی خودمان باشد.\n× به تصویر کشیدن برخی چیزها، فقط بیننده را نا امید و تخیلش را خراب می کند.\n\n\nBatman Vs. Superman (2016)\n\nاینجا\n\nBottoms Up (2006)\nفیلمهایی وجود دارند که هیچ، هیییچ نکته ی مثبتی ندارند. واقعا ندارند، و هرگونه تلاش برای استخراج یک نکته ی مثبت فقط تو را شبیه احمق ها می کند.\n× گاهی به امتیازات اعتماد کن.\n", "post_url_3": "http://faella.blog.ir/post/273", "post_title_3": "بهار،تابستان،پاییز،زمستان...و بهار", "post_content_3": "\nگاهی اوقات مجبوریم از چیزهایی که دوستشان داریم دست بکشیم… چیزی که تو دوستش داری، دیگران هم دوستش خواهند داشت…\n\n\n\n\n\n\n\n\nSpring, Summer, Fall, Winter... and Spring (\n\n2003)\n\n\nDirector: Kim Ki-duk\n\nDownload \n\n\nاین فیلم بی نظیر را #ببینید. همین و بس.\n\n", "post_url_4": "http://faella.blog.ir/post/272", "post_title_4": "اینجا برای از تو نوشتن هوا کم است...", "post_content_4": "صدای کلید و بعد صدای در و صدای خش خش کیسه های خرید می ‌آید و صدای او: \" فافا؟\"\nبا لحن اعتراض آمیز و نق‌نقویی داد می زنم: مگه من لواشکم؟؟\nچانه ام را بین دو انگشتش میگیرد: تو آلوچه ای. کلوچه ای .\nتوی کیسه های خرید کله می کنم که شاید چیزی هم برای من انجا باشد. بعد آبنبات یا پاستیل را برمیداشتم و به سمت اتاق می دویدم تا نقاشی ام را بیاورم. کاغذ را به دستش می دادم و حد فاصل بین در ورودی و اتاق را تفسیر کنان، پا به پایش می رفتم. او هم هر چند قدم یکبار، \"خب\" ای میگفت و سری تکان می‌داد. \nبعد پرت می شوم به 20 سال بعد. پلانهایم توی دستش است و من حد فاصل بین در ورودی و اتاق را تفسیر کنان، پا به پایش می روم. او هم \"خب\" گویان سرش را تکان می دهد و وقتی به اتاق می رسیم، نفس عمیقی می کشد و می گوید \"بارک الله\" و پلانها را برمی‌گرداند؛ و با نگاه، من را با یک لبخند گشاد به آشپزخانه می روم  تا میز شام را آماده کنم دنبال می کند.\n\nچندسال بعد، باز صدای کلید و در و خش‌خش کیسه های خرید است، اما من کم انرژی تر از آنم که به استقبالش بروم. صدای بعدی تقه ای است که به در اتاقم می خورد: \"فافا؟ خوابیدی؟\"\n\n\n\nادامه مطلب", "post_url_5": "http://faella.blog.ir/post/270", "post_title_5": "سکوت سرشار از ناگفته‌هاست..", "post_content_5": "\n\n“The wind sings of our nostalgia\n\nand the starry sky ignores our dreams. \n\n\nEach snow flake is a tear that fails to trickle\n\n\n\n\n\nSilence is full of the unspoken,\n\n\nof deeds not performed, \n\n\nof confessions to secret love, \n\n\nand of wonders not expressed. \n\n\nOur truth is hidden in our silence, \n\n\nYours and mine.” \n\n\n\n\n― Margot Bickel", "post_full_content_3": "\nبهار،تابستان،پاییز،زمستان...و بهار\n\n\n\n\nگاهی اوقات مجبوریم از چیزهایی که دوستشان داریم دست بکشیم… چیزی که تو دوستش داری، دیگران هم دوستش خواهند داشت…\n\n\n\n\n\n\n\n\nSpring, Summer, Fall, Winter... and Spring (\n\n2003)\n\n\nDirector: Kim Ki-duk\n\nDownload \n\n\nاین فیلم بی نظیر را #ببینید. همین و بس.\n\n\n\n", "post_full_content_5": "\nسکوت سرشار از ناگفته‌هاست..\n\n\n\n\n\n“The wind sings of our nostalgia\n\nand the starry sky ignores our dreams. \n\n\nEach snow flake is a tear that fails to trickle\n\n\n\n\n\nSilence is full of the unspoken,\n\n\nof deeds not performed, \n\n\nof confessions to secret love, \n\n\nand of wonders not expressed. \n\n\nOur truth is hidden in our silence, \n\n\nYours and mine.” \n\n\n\n\n― Margot Bickel\n\n", "post_full_content_2": "\n5 درس مهمی که از بدترین فیلمهای این ماه گرفتم\n\n\n\n\nVoice From The Stone (2017)\nکارگردان این فیلم تمام سعی خود را کرده تا داستان بی‌معنی، بازی‌های مزخرف، و چیزهای بی‌ربط را با قاب‌های بی‌نظیر و عکسگونه از لوکیشن زیبای فیلم پوشش دهد، اما نشد. نمی‌شود.\n × فیلم فیلم است و عکس عکس.\nنمی شود یک تپه سرگین را با دوتا پیس ادکلن خوشبو کرد.\n\n\n\n\nRebel in the Rye  (2017)\nهمه چیز در این فیلم احمقانه است. داستان، بازیها، انتخاب بازیگران، دیالوگها ( جمله ی you are sooo talented  یکبار نوشته شده، و در اقسی نقاط فیلمنامه پیست شده) و خلاصه کارگردان تمام توانش را به کار گرفته تا سلینجر را یک شخصیت لوس احمق به تصویر بکشد و منبع الهام داستانهایش را یک سری اتفاقات مسخره نشان دهد و در واقع، این فیلمی بر ضد سلینجر است و انگار توسط یکی از مخالفانش ساخته شده است. \nتنها سکانس جالبی که در آن دیدم، جایی بود که سلینجر داشت برای راهب توضیح داد که حس می کند دیگر نمی تواند بنویسد و نوشته هایش را پاره می کند، و راهب پاسخ می دهد: sounds fun!\n\n× چیزی که این فیلم به من یادآوری کرد، اهمیت نوشتن و پاره کردن است. حس میکنم من هم به نوشتن/کشیدن و پاره کردن احتیاج دارم، و زمانی که ایده لازم دارم و چیزی به فکرم نمیرسد یا ایده ها در هم تنیده میشوند می توانم از این روش استفاده کنم. و اینکه در دوران تایپ و ذخیره، معمولا گول میخوریم و گاهی فراموش میکنیم بعضی افکار و نوشته ها آنقدرها هم ارزشمند نیستند، و الکی خودمان را خفن تجسم میکنیم. ایده ها و افکار وقتی روی کاغذ می آیند بررسی و فرم دادنشان آسانتر می شود.\n\n\nBlindness (2008)\nکاش کارگردان فیلم مذکور اجازه می داد تصور دختر زیبا، زن دکتر و کثافتهای تیمارستان در رمان کوری به عهده ی خودمان باشد.\n× به تصویر کشیدن برخی چیزها، فقط بیننده را نا امید و تخیلش را خراب می کند.\n\n\nBatman Vs. Superman (2016)\n\nاینجا\n\nBottoms Up (2006)\nفیلمهایی وجود دارند که هیچ، هیییچ نکته ی مثبتی ندارند. واقعا ندارند، و هرگونه تلاش برای استخراج یک نکته ی مثبت فقط تو را شبیه احمق ها می کند.\n× گاهی به امتیازات اعتماد کن.\n\n\n", "post_full_content_1": "\nاز سیارک ۱۵۲۳۸\n\n\n\nسری اولی که سریال Friends را دیدم، به این فکر کردم که نکند برای کسی \"جنیس\" باشم؟ نکند صدای حرف زدن و خندیدنم روی اعصاب همه باشد و رویشان نشود چیزی بگویند؟ نکند فلان... و از آن به بعد سعی میکردم همیشه آرامتر حرف بزنم، کمتر بخندم، و حواسم باشد جلف بازی راه نیندازم.\nبعد یک روز به خودم آمدم و دیدم از ترس اینکه احتمالاً از نظر دیگران فلان طور باشم، دائم در حال معذب کردن خودم هستم و بدتر از آن، فرصت یادگیری \"مهارتهای صحبت در جمع\" را از خودم دریغ می کنم. اینکه یک نفر با فکر \"نکند فلان طور باشم\" از یادگیری مهارتها شانه خالی کند بدیهی ترین و آسان ترین راهی است که میتواند انتخاب کند و به همان اندازه هم غیر قابل قبول است، چون هیچکس کامل نیست و میلیاردها آدم با تمام نواقصشان دارند در جامعه زندگی میکنند و بعضی هایشان هم به شدت موفق هستند. نکته ی دیگر هم اینکه همان افرادی که نگران قضاوت شدن از سمتشان هستم، به احتمال 98% اصلا در مورد من فکر نمیکنند، پس در اینجا بازنده منم که علاوه بر هدر دادن وقتم، خودم را با این چرندیات محاصره کرده و خیلی چیزها را از خودم دریغ می کنم. \n\nالبته نباید اینطور هم باشد که هر شخصی به خودش اجازه ی صحبت در هر جمعی را بدهد، و یکی از مهارتهای مهمی که _از نظر من_ هرکسی باید در اولین فرصت یاد بگیرد، موقعیت سنجی است. اینکه چه حرفی را کجا بزند و آیا نیازی هست که در فلان جمع اصلا حرفی بزند؟ در کدام جمع باید با چه ادبیات و تن صدایی صحبت کند و کلماتش را چطور انتخاب کند؟ و موارد دیگر که صرفا با حضور در جمع تقویت نمی شوند و باید با مطالعه و گسترش دایره ی لغات، یادگیری، استفاده از تجربیات و گاهی شرکت در دوره های مرتبط، آنها را تقویت کرد. \n\nدر کل \"نکند فلان کار را انجام بدهم و دیگران فکر کنند فلان طور...\" از سربازکنی ترین جمله ی تاریخ است. سعی کنیم آن را در زندگی مان ریشه کن کنیم.\n\n", "post_full_content_4": "\nاینجا برای از تو نوشتن هوا کم است...\n\n\n\nصدای کلید و بعد صدای در و صدای خش خش کیسه های خرید می ‌آید و صدای او: \" فافا؟\"\nبا لحن اعتراض آمیز و نق‌نقویی داد می زنم: مگه من لواشکم؟؟\nچانه ام را بین دو انگشتش میگیرد: تو آلوچه ای. کلوچه ای .\nتوی کیسه های خرید کله می کنم که شاید چیزی هم برای من انجا باشد. بعد آبنبات یا پاستیل را برمیداشتم و به سمت اتاق می دویدم تا نقاشی ام را بیاورم. کاغذ را به دستش می دادم و حد فاصل بین در ورودی و اتاق را تفسیر کنان، پا به پایش می رفتم. او هم هر چند قدم یکبار، \"خب\" ای میگفت و سری تکان می‌داد. \nبعد پرت می شوم به 20 سال بعد. پلانهایم توی دستش است و من حد فاصل بین در ورودی و اتاق را تفسیر کنان، پا به پایش می روم. او هم \"خب\" گویان سرش را تکان می دهد و وقتی به اتاق می رسیم، نفس عمیقی می کشد و می گوید \"بارک الله\" و پلانها را برمی‌گرداند؛ و با نگاه، من را با یک لبخند گشاد به آشپزخانه می روم  تا میز شام را آماده کنم دنبال می کند.\n\nچندسال بعد، باز صدای کلید و در و خش‌خش کیسه های خرید است، اما من کم انرژی تر از آنم که به استقبالش بروم. صدای بعدی تقه ای است که به در اتاقم می خورد: \"فافا؟ خوابیدی؟\"\n\n\nنخوابیدم. نمی توانم بخوابم. [.....]\n\nاین روزها حتی شنیدن صدای تقه ی در دلتنگم می کند، و دور شدنم از آدمهای این خانه و کم انرژی شدنم را به رخم میکشد. کاش  گاهی جایم با آن دختربچه ای که شاهزاده خانمها سوژه ی نقاشی هایش و جورابها دم پری دریایی عروسکهایش بودند عوض می شد، یا دوباره می توانستم هیجان آن دانشجویی که با پیچیدگی طرح هایش کیف میکرد و دغدغه اش این بود که استادش طرح را دوست داشته باشد تجربه کنم. این دنیای جدید دارد خفه ام می کند. هندوانه ها بیشمارند و من هنوز دوتا دست دارم و دوتا دست خواهم داشت. باید یاد بگیرم. چقدر چیز برای یادگیری و کار برای انجام دادن زیاد است و وقت کم، و چقدر زمان سریع میگذرد و همانطور که به قول حلما، دختر دایی چهارساله  ام ساعت شنی شنها را میخورد، زمان انگار بلعیده می‌شود. \n\nاما بگذار یک اعترافی بکنم:  من از له شدن و خفه شدن بین کارها و شلوغ بودن زندگی لذت می برم. درست مانند اتاق شلوغ و درهمم که آرامشبخش ترین جای دنیا برای من است..\n\n\n\n"}