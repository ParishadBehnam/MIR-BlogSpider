{"type": "blog", "blog_name": "آب، نان، آواز", "blog_url": "http://abnanawaz.blog.ir/", "post_url_1": "http://abnanawaz.blog.ir/post/63", "post_title_1": "می‌روی و گریه می‌آید مرا ...", "post_content_1": "ایستاده بودی توی چارچوب در. ایستاده بودم توی ایوان کوچک خانه، رو به حیاط، رو به همان چارچوبی که انگار - با آن قد و بالای بلندت - به زور تویش جا شده بودی. دلم می‌خواست توی همان قاب، از قد رشیدت، از ریش سیاهی که نشان از جوانی داشت، از نگاه نافذ و چشم‌های برّاقی که هیچ‌وقت بلد نبودند دروغ بگویند، از قلبی که صدای تپیدن‌هایش را می‌شناختم و به‌ش عادت کرده بودم و می‌دانستم الان دارد از سینه‌ات بیرون می‌زند، از دست‌های مهربانی که برای خیلی از بچه‌ها پدری کرده بود و از پاهایی که یک لحظه آرام و قرار نداشت و مدام می‌دوید، عکس بگیرم و بچسبانم به همه جای خانه. به همه جای دنیا اصلا. که همین‌طور هم شد. تصویر ماندگار آن لبخند آخر که چشم‌های معصوم و پر از شیطنت‌ات همراهی‌اش می‌کرد، کوله‌پشتی سنگینی که انگار تمام دل‌خوشی‌ها و دل‌بستگی‌های من را تویش ریخته بودند، و درخت انگور نحیف توی باغچه‌ی کوچک کنار حیاط که حالا شاخه‌هایش از دیوار خانه‌مان هم رد شده و میوه‌هایش نصیب رهگذرهای کوچه می‌شود، هنوز هم - هر جا که می‌روم - همراه من است.هنوز هم، مرتضی؛ هنوز هم مثل همان عصر تابستان؛ قسم به قطره‌ی اشکی که توی کاسه‌ی آبی که پشت سرت ریختم، چکید؛ هنوز هم انگار هزاران نفر در بند بند وجودم دارند ضجه می‌زنند، دارند زار می‌زنند و می‌خوانند:می‌روی ومی‌روی ومی‌روی و       گریه می‌آید مرا ...\n\n\n\n(+) Gerye Miayad Mara :: Homayoun Shajarian :: Rag-e-Khab", "post_url_2": "http://abnanawaz.blog.ir/post/61", "post_title_2": "خونه‌ی ما، قصه داره ...", "post_content_2": "ما، روزی، در یک عصرگاه دلتنگِ پاییزی، چیزی را - خودمان را شاید... - در خانه‌ای جا گذاشتیم و حتی تلاش کردیم تا فراموشش کنیم.اما پرستو!یک روز می‌آید که ما به خانه‌مان بر می‌گردیم و آن را با همان رنگ‌ها و نقش‌ها و عطرها و خاطره‌ها - و اما نه همان آدم‌ها... - دوباره خواهیم ساخت.", "post_url_3": "http://abnanawaz.blog.ir/post/58", "post_title_3": "مرز ما عشق است؛ هر جا اوست، آن‌جا خاک ماست...", "post_content_3": "یک. او.\n\n\nدو. محمدصادق.\nوقتی زبانت را در ابراز عشق نمی‌فهمند، زبان از تاولِ پا مدد می‌گیرد.\n\nسه. من.\nمی‌دانی عزیز؟ توی این قاب که اولش آدم \nفقط یک جفت پای تاول خورده می‌بیند و یک شلوار نظامیِ به قولِ دقیق‌ترش \nپیکسلی و یکی دو تا فرش قدیمی و مندرس، چیزهای دیگری هم جا شده‌اند که در \nنگاه(های) اول به این راحتی‌ها نمی‌شود دید، به این راحتی‌ها نمی‌شود \nفهمید.\n\nمی‌دانی عزیز؟ من فکر می‌کنم توی این عکس، می‌شود هزار و\n چهارصد و اندی سال درازای تاریخ و یک دنیا پهنای جغرافیا را پیدا کرد. توی\n این عکس، از قطره‌های زلال اشک‌های علی(علیه‌السلام) هست که \nتوی دل عمیق چاه می‌ریخت، تا لخته‌های خون خشکیده روی ریش‌های سپید میثم \nتمار که به سیاهی می‌زد. یا حتی از قبل‌تر از آن تا بعدتر از آن. توی این \nقابِ تقریباً خالی، می‌شود از بازوی کبود حضرت مادر(سلام الله علیها) دید، تا بازوی نداشته‌ی حاج حسین خرازی. می‌شود خاکِ نشسته روی معجر زینب(علیها السلام)\n را دید و طرّه‌ی موی دختر خرمشهری را. توی این عکسِ یکی دو مگاپیکسلی \nمی‌شود از ابوذر دید و عمار و مالک، تا امام خمینی و امام موسی صدر و حاج \nهمت و محمّد جهان آرا. توی این عکس می‌شود شعب ابی‌طالب را دید و \nسیاه‌چاله‌های خلفای عباسی را. توی این عکس می‌شود غار حرا را دید، مکه را و\n کوچه‌های مدینه و کوفه و کربلا و شام (و امان از شام...) را. می‌شود ایران\n را دید، مصر را و هند و چین و عثمانی و فتح آندلس و سقوط آندلس را. حتی \nمی‌شود روزی را دید که کلمه‌ی حق بر باطل پیروز و فائق شده باشد و تمام \nآدم‌های این کره‌ی خاکی، همین‌ها که امروز با هم می‌جنگند و گاهی تشنه به \nخون یک‌دیگر می‌شوند، زیر یک بیرق واحد و برای یک آرمان مقدس واحد جمع شده \nباشند.\n\nمی‌دانی عزیز؟ به زعم من، ممکن نیست که این همه حرف، این\n همه قصه و این همه تاریخ؛ این همه آدم، این همه مجاهدت و ایثار و فداکاری \nتوی یک عکس جا شوند. محال است بتوانیم کل دنیا را توی یک عکس که از یک \nنمازخانه‌ی احتمالا کوچک گرفته شده، جا بدهیم.\nمگر آن که ...\n\nبه زعم من، تنها دین و فقط مکتب انقلابی است که چنین \nظرفیتی دارد. فقط یک شیعه‌ی امیرالمؤمنین به ظرفیتی می‌رسد که می‌تواند به \nناممکن بودنِ ناممکن‌ها اعتنا نکند. تنها زمانی می‌توانیم جمع نقیضین باشیم\n که به علی(علیه السلام) اقتدا کنیم. اقتدا کنیم به علی که \nمجاهد روز بود و متهجد شب. به او که در بحبوحه‌ی روز، حاکم بود و در دل شب،\n عارف. نه این‌که حکومت علی(علیه السلام) از عرفان او جدا باشد. برا من که قدِ فهمم کوتاه است، شب و روز علی(علیه‌السلام)\n با هم فرق می‌کند. اما نه برای مصطفی چمران. برای مصطفی چمران، دکتر بودن و\n چریک بودن و وزیر بودن و معلم بودن و عاشق بودن و مبارز بودن فرقی \nنمی‌کند. چون مصطفی به علی(علیه السلام) اقتدا کرده، چون مصطفی در علی(علیه السلام) غرق شده است.\nبرای همین است که مصطفی می‌تواند توی آن علفزار، زیر نور\n مطبوع خورشید، وقتی لباس جنگ پوشیده و در یک دستش اسلحه گرفته، با دست \nدیگرش آفتابگردانی را با لطافت هر چه تمام‌تر، نوازش کند.\n\n\n\n+ «ربنا افرغ علینا صبرا و ثبت اقدامنا و انصرنا علی القوم الکافرین» (مبارکه‌ی بقره، شریفه‌ی ۲۵۰)\n\n\n", "post_url_4": "http://abnanawaz.blog.ir/post/55", "post_title_4": "پلکی بزن ای مخزن اسرار ...", "post_content_4": "تو ماهی و من، ماهی این برکه‌ی کاشی\nاندوه بزرگی‌ست، زمانی که نباشی ...\n\nهر وقت که این بیت اول شعر علیرضا بدیع و آواز حجت اشرف زاده را می‌شنوم، به فکرِ وقت‌های نبودن‌ت می‌افتم. و از همین‌جا، از اول اول، به شب‌هایی فکر می‌کنم که ماهی کوچک و دلتنگ برکه حتی انعکاس تصویر روی ماهش را هم روی آب نمی‌بیند. و تصویر غم‌انگیز تنهاییِ ماهیِ قصه از همین ابتدا توی ذهنم نقش می‌بندد، تا آخر؛ تصویر ماهی مغموم، نگران و پریشانی که در عمق برکه‌ی کوچک، در شبِ تاریکِ بی‌ماه و بی‌مهتاب، لابد دارد می‌میرد از دلتنگی، دارد می‌میرد از بی‌ماهی.\n\n+ «اندوه بزرگی‌ست؛ چه باشی، چه نباشی ...». من یک دنیا حرف می‌فهمم از همین چند تا کلمه.", "post_url_5": "http://abnanawaz.blog.ir/post/54", "post_title_5": "تو بخندی همه‌چی خوبه، بخند ...", "post_content_5": "یادت هست آن عکس دسته جمعی را پرستو؟ که نگاه‌های من و تو -بی‌هوا- به هم گره خورده بود؟ و عکس بعدی، که هر دویمان خندیده بودیم ...\nهمین ... فقط می‌خواستم دوباره یادت بیاورم که چقدر نگاه‌هات برای من شیرین بود؛ چقدر با لبخند همیشگی‌ات، همیشه زیباتر می‌شدی. درست مثل همان عکس دسته جمعی. همان جمعی که حالا تو -هنوز هم- بین‌شان هستی، و من ...", "post_full_content_5": "\nتو بخندی همه‌چی خوبه، بخند ...\n\n\n\nیادت هست آن عکس دسته جمعی را پرستو؟ که نگاه‌های من و تو -بی‌هوا- به هم گره خورده بود؟ و عکس بعدی، که هر دویمان خندیده بودیم ...\nهمین ... فقط می‌خواستم دوباره یادت بیاورم که چقدر نگاه‌هات برای من شیرین بود؛ چقدر با لبخند همیشگی‌ات، همیشه زیباتر می‌شدی. درست مثل همان عکس دسته جمعی. همان جمعی که حالا تو -هنوز هم- بین‌شان هستی، و من ...\n\n", "post_full_content_1": "\nمی‌روی و گریه می‌آید مرا ...\n\n\n\nایستاده بودی توی چارچوب در. ایستاده بودم توی ایوان کوچک خانه، رو به حیاط، رو به همان چارچوبی که انگار - با آن قد و بالای بلندت - به زور تویش جا شده بودی. دلم می‌خواست توی همان قاب، از قد رشیدت، از ریش سیاهی که نشان از جوانی داشت، از نگاه نافذ و چشم‌های برّاقی که هیچ‌وقت بلد نبودند دروغ بگویند، از قلبی که صدای تپیدن‌هایش را می‌شناختم و به‌ش عادت کرده بودم و می‌دانستم الان دارد از سینه‌ات بیرون می‌زند، از دست‌های مهربانی که برای خیلی از بچه‌ها پدری کرده بود و از پاهایی که یک لحظه آرام و قرار نداشت و مدام می‌دوید، عکس بگیرم و بچسبانم به همه جای خانه. به همه جای دنیا اصلا. که همین‌طور هم شد. تصویر ماندگار آن لبخند آخر که چشم‌های معصوم و پر از شیطنت‌ات همراهی‌اش می‌کرد، کوله‌پشتی سنگینی که انگار تمام دل‌خوشی‌ها و دل‌بستگی‌های من را تویش ریخته بودند، و درخت انگور نحیف توی باغچه‌ی کوچک کنار حیاط که حالا شاخه‌هایش از دیوار خانه‌مان هم رد شده و میوه‌هایش نصیب رهگذرهای کوچه می‌شود، هنوز هم - هر جا که می‌روم - همراه من است.هنوز هم، مرتضی؛ هنوز هم مثل همان عصر تابستان؛ قسم به قطره‌ی اشکی که توی کاسه‌ی آبی که پشت سرت ریختم، چکید؛ هنوز هم انگار هزاران نفر در بند بند وجودم دارند ضجه می‌زنند، دارند زار می‌زنند و می‌خوانند:می‌روی ومی‌روی ومی‌روی و       گریه می‌آید مرا ...\n\n\n\n(+) Gerye Miayad Mara :: Homayoun Shajarian :: Rag-e-Khab\n\n", "post_full_content_2": "\nخونه‌ی ما، قصه داره ...\n\n\n\nما، روزی، در یک عصرگاه دلتنگِ پاییزی، چیزی را - خودمان را شاید... - در خانه‌ای جا گذاشتیم و حتی تلاش کردیم تا فراموشش کنیم.اما پرستو!یک روز می‌آید که ما به خانه‌مان بر می‌گردیم و آن را با همان رنگ‌ها و نقش‌ها و عطرها و خاطره‌ها - و اما نه همان آدم‌ها... - دوباره خواهیم ساخت.\n\n", "post_full_content_3": "\nمرز ما عشق است؛ هر جا اوست، آن‌جا خاک ماست...\n\n\n\nیک. او.\n\n\nدو. محمدصادق.\nوقتی زبانت را در ابراز عشق نمی‌فهمند، زبان از تاولِ پا مدد می‌گیرد.\n\nسه. من.\nمی‌دانی عزیز؟ توی این قاب که اولش آدم \nفقط یک جفت پای تاول خورده می‌بیند و یک شلوار نظامیِ به قولِ دقیق‌ترش \nپیکسلی و یکی دو تا فرش قدیمی و مندرس، چیزهای دیگری هم جا شده‌اند که در \nنگاه(های) اول به این راحتی‌ها نمی‌شود دید، به این راحتی‌ها نمی‌شود \nفهمید.\n\nمی‌دانی عزیز؟ من فکر می‌کنم توی این عکس، می‌شود هزار و\n چهارصد و اندی سال درازای تاریخ و یک دنیا پهنای جغرافیا را پیدا کرد. توی\n این عکس، از قطره‌های زلال اشک‌های علی(علیه‌السلام) هست که \nتوی دل عمیق چاه می‌ریخت، تا لخته‌های خون خشکیده روی ریش‌های سپید میثم \nتمار که به سیاهی می‌زد. یا حتی از قبل‌تر از آن تا بعدتر از آن. توی این \nقابِ تقریباً خالی، می‌شود از بازوی کبود حضرت مادر(سلام الله علیها) دید، تا بازوی نداشته‌ی حاج حسین خرازی. می‌شود خاکِ نشسته روی معجر زینب(علیها السلام)\n را دید و طرّه‌ی موی دختر خرمشهری را. توی این عکسِ یکی دو مگاپیکسلی \nمی‌شود از ابوذر دید و عمار و مالک، تا امام خمینی و امام موسی صدر و حاج \nهمت و محمّد جهان آرا. توی این عکس می‌شود شعب ابی‌طالب را دید و \nسیاه‌چاله‌های خلفای عباسی را. توی این عکس می‌شود غار حرا را دید، مکه را و\n کوچه‌های مدینه و کوفه و کربلا و شام (و امان از شام...) را. می‌شود ایران\n را دید، مصر را و هند و چین و عثمانی و فتح آندلس و سقوط آندلس را. حتی \nمی‌شود روزی را دید که کلمه‌ی حق بر باطل پیروز و فائق شده باشد و تمام \nآدم‌های این کره‌ی خاکی، همین‌ها که امروز با هم می‌جنگند و گاهی تشنه به \nخون یک‌دیگر می‌شوند، زیر یک بیرق واحد و برای یک آرمان مقدس واحد جمع شده \nباشند.\n\nمی‌دانی عزیز؟ به زعم من، ممکن نیست که این همه حرف، این\n همه قصه و این همه تاریخ؛ این همه آدم، این همه مجاهدت و ایثار و فداکاری \nتوی یک عکس جا شوند. محال است بتوانیم کل دنیا را توی یک عکس که از یک \nنمازخانه‌ی احتمالا کوچک گرفته شده، جا بدهیم.\nمگر آن که ...\n\nبه زعم من، تنها دین و فقط مکتب انقلابی است که چنین \nظرفیتی دارد. فقط یک شیعه‌ی امیرالمؤمنین به ظرفیتی می‌رسد که می‌تواند به \nناممکن بودنِ ناممکن‌ها اعتنا نکند. تنها زمانی می‌توانیم جمع نقیضین باشیم\n که به علی(علیه السلام) اقتدا کنیم. اقتدا کنیم به علی که \nمجاهد روز بود و متهجد شب. به او که در بحبوحه‌ی روز، حاکم بود و در دل شب،\n عارف. نه این‌که حکومت علی(علیه السلام) از عرفان او جدا باشد. برا من که قدِ فهمم کوتاه است، شب و روز علی(علیه‌السلام)\n با هم فرق می‌کند. اما نه برای مصطفی چمران. برای مصطفی چمران، دکتر بودن و\n چریک بودن و وزیر بودن و معلم بودن و عاشق بودن و مبارز بودن فرقی \nنمی‌کند. چون مصطفی به علی(علیه السلام) اقتدا کرده، چون مصطفی در علی(علیه السلام) غرق شده است.\nبرای همین است که مصطفی می‌تواند توی آن علفزار، زیر نور\n مطبوع خورشید، وقتی لباس جنگ پوشیده و در یک دستش اسلحه گرفته، با دست \nدیگرش آفتابگردانی را با لطافت هر چه تمام‌تر، نوازش کند.\n\n\n\n+ «ربنا افرغ علینا صبرا و ثبت اقدامنا و انصرنا علی القوم الکافرین» (مبارکه‌ی بقره، شریفه‌ی ۲۵۰)\n\n\n\n\n", "post_full_content_4": "\nپلکی بزن ای مخزن اسرار ...\n\n\n\nتو ماهی و من، ماهی این برکه‌ی کاشی\nاندوه بزرگی‌ست، زمانی که نباشی ...\n\nهر وقت که این بیت اول شعر علیرضا بدیع و آواز حجت اشرف زاده را می‌شنوم، به فکرِ وقت‌های نبودن‌ت می‌افتم. و از همین‌جا، از اول اول، به شب‌هایی فکر می‌کنم که ماهی کوچک و دلتنگ برکه حتی انعکاس تصویر روی ماهش را هم روی آب نمی‌بیند. و تصویر غم‌انگیز تنهاییِ ماهیِ قصه از همین ابتدا توی ذهنم نقش می‌بندد، تا آخر؛ تصویر ماهی مغموم، نگران و پریشانی که در عمق برکه‌ی کوچک، در شبِ تاریکِ بی‌ماه و بی‌مهتاب، لابد دارد می‌میرد از دلتنگی، دارد می‌میرد از بی‌ماهی.\n\n+ «اندوه بزرگی‌ست؛ چه باشی، چه نباشی ...». من یک دنیا حرف می‌فهمم از همین چند تا کلمه.\n\n"}