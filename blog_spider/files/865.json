{"type": "blog", "blog_name": "میرزاده خاتون", "blog_url": "http://hedikhatoon.blog.ir/", "post_url_1": "http://hedikhatoon.blog.ir/1396/10/26/%D9%BE%D8%B3%D8%AA-%D8%AF%D8%B1%D8%AE%D9%88%D8%A7%D8%B3%D8%AA%DB%8C-b", "post_title_1": "پست درخواستی !", "post_content_1": "این پست رو به درخواست یکی از خواننده های وبلاگ می نویسم. اگه براتون خسته کننده ست که در مورد رشته دندونپزشکی بدونید، پس ادامه پست رو نخونید.برای قبولی تو رشته دندونپزشکی عمومی چندتا راه وجود داره. \n\nراه اول اینه که درس بخونید و تو کنکور سراسری قبول بشین. من نمی دونم الان وضعیت رتبه و ظرفیت دانشگاهها چطوریه. اون زمان که من و همسرم قبول شدیم رتبه مون زیرپونصد بود و ظرفیت کلاسمون هم بیست نفر(دانشگاه دولتی تیپ دو)\n\nراه دوم اینه که از طریق نمایندگی های مورد اعتماد وزارتخونه برای دانشگاه هایی که مورد قبول وزارتخونه ست پذیرش بگیرین. کشورهایی مثل روسیه، اکراین ،ارمنستان...اینطوری درواقع کنکور رو دور می زنید. مثلن دوسال تو روسیه دندونپزشکی می خونید بعد برمی گردید ایران، تو آزمون ملی شرکت می کنید و ادامه ی دوره تحصیلتون رو با پرداخت شهریه تو یکی از دانشگاه های داخل می گذرونید. \n\nراه سوم هم قبولی در پردیس بین الملل هست که البته هزینه ش زیاده. بسته به اینکه کدوم دانشگاه باشین و چندتا واحد بردارین، هر ترم باید بالای ده تومن شهریه پرداخت کنید.\n\n\nآسونترین راهش هم اینه که صندلی بخرید(حتی نخرید!) برای استفاده از این راه باید با بچه های بالا ارتباط داشته باشین. مورد داشتیم که آقازاده رو بدون اینکه کنکور بده،دستشو گرفتن و آوردن تو رشته دندونپزشکی دانشگاه شهیدبهشتی ثبتنام کردن. مثل ثبتنام مدرسه :|\n\n\nدندونپزشکی عمومی یه دوره شیش ساله ست. دو سال اول دوره علوم پایه ست. یه سری دروس به دردبخور و به دردنخور! داره. بعدش یه امتحان می دین و اگه پاس بشین وارد دوره پره کلینیک می شین. تو دوره پره کلینیک شروع می کنین به خوندن دروس تخصصی. با لابراتوار و فانتوم آشنا می شین. و یه سری از درمان های دندونپزشکی رو روی مدل های گچی و آکریلی و دندون کشیده شده و ...انجام می دین. اگه یه دوست فداکار داشته باشین شانس اینو دارید که از مدل انسانی هم بهره ببرین. مثلن من انواع تزریق های بی حسی فک و صورتو روی امیر انجام می دادم. ولی نمی ذاشتم اون روی من انجام بده :b\n\nبعد از پره کلینیک هم وارد کلینیک می شین. بخش های مختلفی در یه دانشکده دندونپزشکی وجود داره. ارتودنسی/پریودنتولوژی و ایمپلنت /ترمیمی و زیبایی/ کودکان و نوجوانان/جراحی فک و صورت/تشخیص بیماری های دهان/پاتولوژی/رادیولوژی/درمان ریشه/پروتزهای دندانی و فک و صورت.\nدانشکده هایی که دانشجوی تخصص پذیرش می کنن، یه بخش تخصصی جداگانه هم کنار هرکدوم از این بخش ها دارن برای ارائه درمان های تخصصی تر.\n\nخب این بطور کلی توضیح این رشته بود. در مورد مزایاش باید بگم که درآمدش خوبه. موقعیت اجتماعی نسبتن مناسبی داره. برای خودتون کار می کنید و مرخصی و ساعت ورود و خروجتون دست خودتونه. رضایت بخشه و تاحدودی هنر در اون دخیله. مثلن طراحی لبخند اگه اصولی انجام بشه واقعن یه اثر هنری به وجود میاد. معایبش فرسودگی عضلات گردن و شونه و کمر، مخصوصن اگه اهل ورزش نباشین. استرس شغلی هم بالاست. مثلن نگرانیهایی که درمورد نتیجه درمان وجود داره. حداقل من که اینجوریم ولی آدم بی خیال هم تو این رشته زیاد داریم :/ خطرات عفونی مثل آلودگی به ایدز و هپاتیت هم هست. که البته الان با رعایت اصول استریل و استفاده از واکسن ها قابل کنترله. \n\nهمین دیگه. ببخشید اگه سازمان یافته ننوشتم. \n\n+به اون دوست عزیزی که ازم خواسته بود درمورد دندونپزشکی کودکان توضیح بدم باید بگم که رشته تخصصی من این نیست. رشته تخصصی همسرمه. ایشون چون آدم ریلکسی هست و اعصاب قوی ای داره تونسته تو این رشته دووم بیاره. شما اگه این خصوصیات رو ندارین بی خیالش بشین.\n\n\n++اینعکس کیان هم برای آقاگل(aghagol.blog.ir)که دیگه نگه پستت یه چیزی کم داره D;\n\n", "post_url_2": "http://hedikhatoon.blog.ir/1396/10/20/%D9%88%D9%82%D8%AA%DB%8C-%D8%AE%D8%A7%D8%AA%D9%88%D9%86-%D8%AE%D8%B4%D9%85%DA%AF%DB%8C%D9%86-%D9%85%DB%8C-%D8%B4%D9%88%D8%AF", "post_title_2": "وقتی خاتون خشمگین می شود ....", "post_content_2": "امروز از صبح که بیدار شدم دلتنگ مادرم بودم. همش فکر می کردم چرا هفته پیش امیر موفق شد نظرم رو تغییر بده و بجای اصفهان بریم نمک آبرود کذایی! ... و ناگهان احساس کردم به خون امیر تشنه‌م! جوشش هورمون‌های بدن بود، احساس کمبود محبت بود، هر چی بود دلم می‌خواست بیاد خونه کله‌شو بکنم! هر ایرادی از اول ازدواج تا حالا ازش دیده بودم یا حرف ناراحت‌کننده‌ای اگه بهم زده بود همینجوری جلوی چشمم رژه می‌رفتن ! هر جوری می‌خواستم این احساس رو سرکوب کنم نمی‌شد.\nنزدیکای شب که اومد خیلی سرد باهاش برخورد کردم و وقتی پرسید شام چی داریم، با اخم گفتم هیچی ! (درصورتیکه تو یخچال بود)و عین آتشفشانی که عنقریبه دود و آتیش از دهنه‌ش بزنه بیرون، منتظر یه بهونه موندم...اما این همسر عزیز من خونسرد‌تر از این حرفاست. اول چایسازو روشن کرد و بعد رفت سر یخچال و با اینکه حتمن قابلمه پر از ماکارونی رو دیده بود ظرف پنیر درآورد و نون گذاشت رو توستر که نون و پنیر بخوره. خواستم بگم سبزی هم داریم که آتشفشان درونم اجازه نداد ولی ته قلبم دوست داشتم ماکارونی و سبزی خوردن در بیاره !\nبعد از خوردن شام هم نشست جلوی تلویزیون، داشت فوتبال نگاه می‌کرد که رفتم با اخم کنترل رو از دستش گرفتم و گذاشتم رو کانالی که یه سریال مزخرف داشت... هیچی نگفت و رفت یه کتاب برداشت و شروع کرد به خوندن. \nاز دست خودم عصبانی بودم اما نمی‌دونستم باید چیکار کنم. راهی بود که شروع کرده بودم. اما چرا نمیومد بگه عزیزم چته؟ شاید روی شونه‌هاش گریه می‌کردم و داستان تموم می‌شد ! :b\nاینکارو نکرد و همینجوری داشت کتاب می‌خوند!بعد انگار فکرم رو خوند، گفت می‌خوای چندروز بریم اصفهان؟خواستم بگم آره بریم ...اما دهنم جواب داد: نخیر! لازم نکرده!\nدیگه هیچی نگفت... هیچ بهونه‌ای هم دستم نداد.\nتا دوساعت پیش که مامان تلفن زد گفت داریم آلبوم ها رو مرتب می کنیم، بابات می‌گه هدیه از وقتی مادر شده، چقدر بزرگ شده و چقدر جا افتاده و کمپلیمان‌های این‌جوری ! ... \nاز خودم خجالت کشیدم .بابام باید چندساعت پیشم رو می دید که از روی دلتنگی یا هرچی، شده بودم مثل بچه ها! ...   یادم افتاد که سال اول دانشجویی وقتی شهر غریب قبول شدم چقدر ضعیف بودم. هربار که می خواستم خونواده رو ترک کنم برام مثل یه حمله شدید عاطفی بود. سخت ترین کار دنیا بود ترک کردنشون. نه که بخوام یا بتونم بگم که الان قوی شدم. اما نزدیکم به قوی شدن. شنیدن این‌که کسی شاهد این احساس آدمه، خیلی خوشاینده...فقط گاهی آدم نیاز به یادآوری داره.\n  ", "post_url_3": "http://hedikhatoon.blog.ir/1396/10/15/%DA%86%D8%B1%D8%A7-%D8%AA%D8%AD%D8%B1%DB%8C%D9%85", "post_title_3": "چرا تحریم؟", "post_content_3": "\n\n\n1-رسانه ملی باید راستگو و صادق باشه.\nسیمای جمهوری اسلامی دائم داره به ما دروغ تحویل می ده. ما در طول روز در کشورمون شاهد خیلی چیزها هستیم و وقتی میاییم خونه در تلویزیونمون دقیقن برعکسش رو می بینیم و می شنویم.مثلن می بینیم هزاران نفر آدم معترض تو خیابونا اومدن اما صدا و سیما اونا رو پنجاه شصت نفر اوباش خارجی خطاب می کنه. برای خرید مشابه با پارسال، از کیفمون دوبرابر پول میاد بیرون اما بهمون می گن تورم رو به کاهشه.\n\n2- رسانه ملی متعلق به عموم مردمه. چه اکثریت و چه اقلیت.\nرادیو تلویزیون ما شده مختص به یه عده. فقط اونا رو نشون می ده، حرف اونا رو می زنه، اونا رو تبلیغ می کنه. ما اصلن خودمون رو توش نمی بینیم.\n\n3- رسانه ملی نباید به مردم تهمت الکی بزنه و یا توهین کنه.\nرادیو تلویزیون ما دائم داره به مخالفینش بدترین توهین ها رو می کنه.\n\n4- رسانه ملی نباید تبعیض جنسیتی بین زن و مرد رو اشاعه بده.\nرادیو تلویزیون ما چه با سریال هاش چه با آگهی هاش شبانه روز داره مغزمون رو بمباران می کنه که زن جنس دومه. کارش بچه داری و خونه داری چایی ریختن و تیمارداری مرد خونه ست. و وظیفه مرد کارکردن، پول درآوردن و گرفتن زن های متعدده!\n\n5-رسانه ملی نباید بین اقوام مختلف تفرقه بندازه.\nتلویزیون ما بیشتر به جای استفاده از زبان ها و فرهنگ های اقوام مختلف ایرانی در برنامه های مختلف، فقط در سریال های طنز به اسم شوخی، غیر تهرانی ها رو مسخره می کنه.\n\n6- رسانه ملی باید نقش بزرگی در سلامت روان آدم ها داشته باشه.\nتلویزیون ما انگار تیشه رو برداشته و مرتب بر ذهن و روان ما فرود میاره. نصف روزهای سال صبح تا شب خبرهای بد و نوحه و نصیحت و امر به معروف و نهی از منکر و...\n\n7- رسانه ی ملی باید از انواع هنرها برای انواع سلیقه ها استفاده کنه. موسیقی, نقاشی, مجسمه سازی, رقص, سینما, ادبیات و ...\nرقص که تو تلویزیون جمهوری اسلامی حرومه. نشون دادن ساز حرومه. مجسمه سازی بت سازی به حساب میاد. نقاشی یعنی فقط نقاشی از احادیث مذهبی. سینما یعنی سینمای دینی یا نوتر و یا مسخره بازی و...\n\n8- رسانه ملی باید حتی المقدور بیطرف باشه، نه طرفدار تفکر و جناح خاص.\n9- رسانه ملی نباید کمفروشی کنه.\nنشون دادن فیلم های سینمایی تکراری، آوردن آدمهای بیسواد به جای کارشناس...\n\n10- رسانه ملی باید تموم عقاید رو در نظر بگیره و فکر نکنه هیچ لاییک و کمونیست و اقلیت مذهبی و ... تو کشور زندگی نمی کنه.\n\n11- رسانه ملی باید مردم رو به خوبی، انسانیت،  مراقبت از محیط زیست، حمایت از حیوانات تشویق کنه.\n\n12- رسانه ملی باید برای هنرمندان بزرگ ملی ارزش و احترام قائل باشه نه اینکه کوچکشون کنه. ما می بینیم شاعری مثل شاملو می میره اسمی ازش نمیارن. اما یه شاعر اسلامی درجه هفتم می میره تا هفت روز ازش حرف می زنن. بیضایی و تقوایی و شجریان و ناظری و آغداشلو و صدها هنرمند دیگه تو تلویزیون ما جایی ندارن اما یه عده خاص  بودجه های کلانی می گیرن تا سالی چندتا فیلم مزخرف خرافاتی مناسبتی بسازن. \n\n\n13- رسانه ملی نباید از باسواد شدن مردم بترسه.\n\n14- رسانه ملی باید اخبار درست بده .تو تلویزیون جمهوری اسلامی هر چی بدبختی و سیل و آتیشسوزی و جنگ تو دنیا هست نشون می ده اما از نکات مثبت وخوبی کشورهای دیگه اصلن نمی گه. با برنامه های تلویزیون اصلن نمی شه نسبت به دنیا نتیجه گیری درستی کرد.\n\n+ خیلی وقته که رسانه ملی رو ملی نمی دونم و برنامه هاش رو دنبال نمی کنم. این یه متن انتقادی بود به امید اصلاح وضعیت رسانه. و البته به این امید که انتقاد ،جرم محسوب نشه d:\n\n\n", "post_url_4": "http://hedikhatoon.blog.ir/1396/10/08/%D9%BE%D9%84%DB%8C%D8%B3", "post_title_4": "پلیس", "post_content_4": "\nاز شمال برمی‌گردیم. کیان تو صندلی خودش خوابیده. ترافیکه. حرف می زنیم. راجع‌به جاده. راجع‌به تونل کندوان. راجع‌به آش. راجع‌به چای. راجع‌به گشنمونه یا نه. راجع‌به کی از همه تندتر می‌ره. رانندگی کی توی جاده بهتره. راجع‌به طرز کار پلیس موقع ترافیک‌های آخر هفته. راجع‌به رستوران آبی و رستوران دونا. راجع‌به دل جیگر توی سیاه‌بیشه.... امیر خسته می‌شه، درست کمرکش جاده، یه کم جلوتر از گشت پلیس راه می‌‌زنه کنار که جامون رو عوض کنیم و من رانندگی کنم. من از در شاگرد و اون از در راننده و هر دو از مسیر پشت ماشین به سمت هم حرکت می‌کنیم و درست جلوی صندوق عقب، سینه به سینه شترق با هم تصادف می‌کنیم! هر دوتامون تیلو خوران و قهقهه زنان عبور می‌کنیم و سوار می‌شیم. هنوز دنده رو چاق نکردم که گشت پلیس دیوار به دیوار ماشینمون توقف می کنه. می‌گه گواهی‌نامه‌های جفتتون. می‌دیم. هی زیر و روش رو نگاه می‌کنه . هی روی عکسمون دست می‌کشه. خوب به چهره‌هامون دقیق می‌شه و می‌گه کارت و بیمه. می‌دم. امیر می‌پرسه چی شده سرکار؟ می‌گه جاتون رو عوض کردید، مشکوک شدیم!!! می‌خندیم، می‌خنده. مدارک بی نقصه. به من نگاه می‌کنه و خنده کنان نسبت می‌پرسه، منم خنده کنان بچه مون رو که روی صندلی عقب خوابیده نشونش می دم!!!امیر می‌گه سرکار هرچی سبقت گرفتیم مالید به جان شما، ول کن کار داریم. شغل امیر رو می‌پرسه، امیر که کمی جسورتر شده می‌گه با شغلم چه‌کار داری؟ می‌خنده، می خندیم. مدارک رو می‌ده: به سلامت! \nفکر می کنم سر حال شده حسابی، می‌ره تا نیم ساعت دیگه و سوژه‌ی بعدی.\n", "post_url_5": "http://hedikhatoon.blog.ir/1396/09/20/%D8%AD%DA%A9%D8%A7%DB%8C%D8%AA-%D8%B2%D9%86%D8%AF%DA%AF%DB%8C", "post_title_5": "حکایت زندگی", "post_content_5": "\n\nهفته پیش کیان تب داشت و توی بغل من از حال رفته بود. داشتیم می بردیمش بیمارستان که دکتر ویزیتش کنه. توی ترافیک بزرگراه کنار یه اتوبوس شرکت واحد واستادیم. دختری از پنجره عقبی اتوبوس با حسرت به ما نگاه می کرد. نگاهش منو یاد یه چیزهای قدیمی تری توی زندگیم انداخت. اتوبوسهای درب و داغون دانشکده و نگاههای ما به ماشینهای اطراف که به نظر ما فقط داشتن می رفتن که خوش باشن. در حالی که ما شاید توی اون اتوبوس گرم، خسته و وارفته بودیم. فکر کردم از گوشه‌ی خیال اون دختر هم نمی گذره که من الان غمگینم و بچه‌م مریضه. اینها نتایج طبیعی بچه دار شدنه. الان هر کسی رو که توی خیابون می بینم،قبل از اینکه توی دلم بگم چه خوشحاله … چه ناراحته ...چه بی خیاله...یا چه عصبی … می دونم که اون هم عزیز دل کسیه. هر کسی … حتی اون راننده‌ی عوضی توی ماشین کناری که دستش رو از روی بوق برنمی داره. همین سوپور خسته سرکوچه و دخترهای قرتی توی خیابون. همه‌ی اینا عزیز یه مادر و پدر هستن. یه آدم پولدار رو که توی ماشین آخرین سیستم می بینم می دونم که ممکنه توی خونه یه بچه مریض داشته باشه. می دونم که غم و شادی توی دلهای همه هست. توی دلهای مادر و پدرها بیشتر از بقیه…\n", "post_full_content_5": "\nحکایت زندگی\n\n\n\n", "post_full_content_4": "\nپلیس\n\n\n\n", "post_full_content_2": "\nوقتی خاتون خشمگین می شود ....\n\n\n\nامروز از صبح که بیدار شدم دلتنگ مادرم بودم. همش فکر می کردم چرا هفته پیش امیر موفق شد نظرم رو تغییر بده و بجای اصفهان بریم نمک آبرود کذایی! ... و ناگهان احساس کردم به خون امیر تشنه‌م! جوشش هورمون‌های بدن بود، احساس کمبود محبت بود، هر چی بود دلم می‌خواست بیاد خونه کله‌شو بکنم! هر ایرادی از اول ازدواج تا حالا ازش دیده بودم یا حرف ناراحت‌کننده‌ای اگه بهم زده بود همینجوری جلوی چشمم رژه می‌رفتن ! هر جوری می‌خواستم این احساس رو سرکوب کنم نمی‌شد.\nنزدیکای شب که اومد خیلی سرد باهاش برخورد کردم و وقتی پرسید شام چی داریم، با اخم گفتم هیچی ! (درصورتیکه تو یخچال بود)و عین آتشفشانی که عنقریبه دود و آتیش از دهنه‌ش بزنه بیرون، منتظر یه بهونه موندم...اما این همسر عزیز من خونسرد‌تر از این حرفاست. اول چایسازو روشن کرد و بعد رفت سر یخچال و با اینکه حتمن قابلمه پر از ماکارونی رو دیده بود ظرف پنیر درآورد و نون گذاشت رو توستر که نون و پنیر بخوره. خواستم بگم سبزی هم داریم که آتشفشان درونم اجازه نداد ولی ته قلبم دوست داشتم ماکارونی و سبزی خوردن در بیاره !\nبعد از خوردن شام هم نشست جلوی تلویزیون، داشت فوتبال نگاه می‌کرد که رفتم با اخم کنترل رو از دستش گرفتم و گذاشتم رو کانالی که یه سریال مزخرف داشت... هیچی نگفت و رفت یه کتاب برداشت و شروع کرد به خوندن. \nاز دست خودم عصبانی بودم اما نمی‌دونستم باید چیکار کنم. راهی بود که شروع کرده بودم. اما چرا نمیومد بگه عزیزم چته؟ شاید روی شونه‌هاش گریه می‌کردم و داستان تموم می‌شد ! :b\nاینکارو نکرد و همینجوری داشت کتاب می‌خوند!بعد انگار فکرم رو خوند، گفت می‌خوای چندروز بریم اصفهان؟خواستم بگم آره بریم ...اما دهنم جواب داد: نخیر! لازم نکرده!\nدیگه هیچی نگفت... هیچ بهونه‌ای هم دستم نداد.", "post_full_content_1": "\nپست درخواستی !\n\n\n\nاین پست رو به درخواست یکی از خواننده های وبلاگ می نویسم. اگه براتون خسته کننده ست که در مورد رشته دندونپزشکی بدونید، پس ادامه پست رو نخونید.برای قبولی تو رشته دندونپزشکی عمومی چندتا راه وجود داره. \n\nراه اول اینه که درس بخونید و تو کنکور سراسری قبول بشین. من نمی دونم الان وضعیت رتبه و ظرفیت دانشگاهها چطوریه. اون زمان که من و همسرم قبول شدیم رتبه مون زیرپونصد بود و ظرفیت کلاسمون هم بیست نفر(دانشگاه دولتی تیپ دو)\n\nراه دوم اینه که از طریق نمایندگی های مورد اعتماد وزارتخونه برای دانشگاه هایی که مورد قبول وزارتخونه ست پذیرش بگیرین. کشورهایی مثل روسیه، اکراین ،ارمنستان...اینطوری درواقع کنکور رو دور می زنید. مثلن دوسال تو روسیه دندونپزشکی می خونید بعد برمی گردید ایران، تو آزمون ملی شرکت می کنید و ادامه ی دوره تحصیلتون رو با پرداخت شهریه تو یکی از دانشگاه های داخل می گذرونید. \n\nراه سوم هم قبولی در پردیس بین الملل هست که البته هزینه ش زیاده. بسته به اینکه کدوم دانشگاه باشین و چندتا واحد بردارین، هر ترم باید بالای ده تومن شهریه پرداخت کنید.\n\n\nآسونترین راهش هم اینه که صندلی بخرید(حتی نخرید!) برای استفاده از این راه باید با بچه های بالا ارتباط داشته باشین. مورد داشتیم که آقازاده رو بدون اینکه کنکور بده،دستشو گرفتن و آوردن تو رشته دندونپزشکی دانشگاه شهیدبهشتی ثبتنام کردن. مثل ثبتنام مدرسه :|\n\n\nدندونپزشکی عمومی یه دوره شیش ساله ست. دو سال اول دوره علوم پایه ست. یه سری دروس به دردبخور و به دردنخور! داره. بعدش یه امتحان می دین و اگه پاس بشین وارد دوره پره کلینیک می شین. تو دوره پره کلینیک شروع می کنین به خوندن دروس تخصصی. با لابراتوار و فانتوم آشنا می شین. و یه سری از درمان های دندونپزشکی رو روی مدل های گچی و آکریلی و دندون کشیده شده و ...انجام می دین. اگه یه دوست فداکار داشته باشین شانس اینو دارید که از مدل انسانی هم بهره ببرین. مثلن من انواع تزریق های بی حسی فک و صورتو روی امیر انجام می دادم. ولی نمی ذاشتم اون روی من انجام بده :b\n\nبعد از پره کلینیک هم وارد کلینیک می شین. بخش های مختلفی در یه دانشکده دندونپزشکی وجود داره. ارتودنسی/پریودنتولوژی و ایمپلنت /ترمیمی و زیبایی/ کودکان و نوجوانان/جراحی فک و صورت/تشخیص بیماری های دهان/پاتولوژی/رادیولوژی/درمان ریشه/پروتزهای دندانی و فک و صورت.\nدانشکده هایی که دانشجوی تخصص پذیرش می کنن، یه بخش تخصصی جداگانه هم کنار هرکدوم از این بخش ها دارن برای ارائه درمان های تخصصی تر.\n\nخب این بطور کلی توضیح این رشته بود. در مورد مزایاش باید بگم که درآمدش خوبه. موقعیت اجتماعی نسبتن مناسبی داره. برای خودتون کار می کنید و مرخصی و ساعت ورود و خروجتون دست خودتونه. رضایت بخشه و تاحدودی هنر در اون دخیله. مثلن طراحی لبخند اگه اصولی انجام بشه واقعن یه اثر هنری به وجود میاد. معایبش فرسودگی عضلات گردن و شونه و کمر، مخصوصن اگه اهل ورزش نباشین. استرس شغلی هم بالاست. مثلن نگرانیهایی که درمورد نتیجه درمان وجود داره. حداقل من که اینجوریم ولی آدم بی خیال هم تو این رشته زیاد داریم :/ خطرات عفونی مثل آلودگی به ایدز و هپاتیت هم هست. که البته الان با رعایت اصول استریل و استفاده از واکسن ها قابل کنترله. \n", "post_full_content_3": "\nچرا تحریم؟\n\n\n\n\n\n\n1-رسانه ملی باید راستگو و صادق باشه.\nسیمای جمهوری اسلامی دائم داره به ما دروغ تحویل می ده. ما در طول روز در کشورمون شاهد خیلی چیزها هستیم و وقتی میاییم خونه در تلویزیونمون دقیقن برعکسش رو می بینیم و می شنویم.مثلن می بینیم هزاران نفر آدم معترض تو خیابونا اومدن اما صدا و سیما اونا رو پنجاه شصت نفر اوباش خارجی خطاب می کنه. برای خرید مشابه با پارسال، از کیفمون دوبرابر پول میاد بیرون اما بهمون می گن تورم رو به کاهشه.\n\n2- رسانه ملی متعلق به عموم مردمه. چه اکثریت و چه اقلیت.\nرادیو تلویزیون ما شده مختص به یه عده. فقط اونا رو نشون می ده، حرف اونا رو می زنه، اونا رو تبلیغ می کنه. ما اصلن خودمون رو توش نمی بینیم.\n\n3- رسانه ملی نباید به مردم تهمت الکی بزنه و یا توهین کنه.\nرادیو تلویزیون ما دائم داره به مخالفینش بدترین توهین ها رو می کنه.\n\n4- رسانه ملی نباید تبعیض جنسیتی بین زن و مرد رو اشاعه بده.\nرادیو تلویزیون ما چه با سریال هاش چه با آگهی هاش شبانه روز داره مغزمون رو بمباران می کنه که زن جنس دومه. کارش بچه داری و خونه داری چایی ریختن و تیمارداری مرد خونه ست. و وظیفه مرد کارکردن، پول درآوردن و گرفتن زن های متعدده!\n\n5-رسانه ملی نباید بین اقوام مختلف تفرقه بندازه.\nتلویزیون ما بیشتر به جای استفاده از زبان ها و فرهنگ های اقوام مختلف ایرانی در برنامه های مختلف، فقط در سریال های طنز به اسم شوخی، غیر تهرانی ها رو مسخره می کنه.\n\n6- رسانه ملی باید نقش بزرگی در سلامت روان آدم ها داشته باشه.\nتلویزیون ما انگار تیشه رو برداشته و مرتب بر ذهن و روان ما فرود میاره. نصف روزهای سال صبح تا شب خبرهای بد و نوحه و نصیحت و امر به معروف و نهی از منکر و...\n\n7- رسانه ی ملی باید از انواع هنرها برای انواع سلیقه ها استفاده کنه. موسیقی, نقاشی, مجسمه سازی, رقص, سینما, ادبیات و ...\nرقص که تو تلویزیون جمهوری اسلامی حرومه. نشون دادن ساز حرومه. مجسمه سازی بت سازی به حساب میاد. نقاشی یعنی فقط نقاشی از احادیث مذهبی. سینما یعنی سینمای دینی یا نوتر و یا مسخره بازی و...\n\n8- رسانه ملی باید حتی المقدور بیطرف باشه، نه طرفدار تفکر و جناح خاص.\n9- رسانه ملی نباید کمفروشی کنه.\nنشون دادن فیلم های سینمایی تکراری، آوردن آدمهای بیسواد به جای کارشناس...\n\n10- رسانه ملی باید تموم عقاید رو در نظر بگیره و فکر نکنه هیچ لاییک و کمونیست و اقلیت مذهبی و ... تو کشور زندگی نمی کنه.\n\n11- رسانه ملی باید مردم رو به خوبی، انسانیت،  مراقبت از محیط زیست، حمایت از حیوانات تشویق کنه.\n\n12- رسانه ملی باید برای هنرمندان بزرگ ملی ارزش و احترام قائل باشه نه اینکه کوچکشون کنه. ما می بینیم شاعری مثل شاملو می میره اسمی ازش نمیارن. اما یه شاعر اسلامی درجه هفتم می میره تا هفت روز ازش حرف می زنن. بیضایی و تقوایی و شجریان و ناظری و آغداشلو و صدها هنرمند دیگه تو تلویزیون ما جایی ندارن اما یه عده خاص  بودجه های کلانی می گیرن تا سالی چندتا فیلم مزخرف خرافاتی مناسبتی بسازن. \n\n\n13- رسانه ملی نباید از باسواد شدن مردم بترسه.\n\n14- رسانه ملی باید اخبار درست بده .تو تلویزیون جمهوری اسلامی هر چی بدبختی و سیل و آتیشسوزی و جنگ تو دنیا هست نشون می ده اما از نکات مثبت وخوبی کشورهای دیگه اصلن نمی گه. با برنامه های تلویزیون اصلن نمی شه نسبت به دنیا نتیجه گیری درستی کرد.\n"}