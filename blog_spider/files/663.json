{"type": "blog", "blog_name": "ول کن جهان را، قهوه ات یخ کرد!", "blog_url": "http://banoooche.blog.ir/", "post_url_1": "http://banoooche.blog.ir/post/226", "post_title_1": "هر نکته بجای خود و هر کار به وقتش", "post_content_1": "بهم گفت اگه یه فرصت بهت داده بشه که برگردی عقب به چند سالگی برمی‌گردی؟ یهو گفتم: 18 سالگی... \nچون قبل از اون رو دوست ندارم، با اینکه سال‌هایی بود که هیچی از غم نمی‌فهمیدم اما خیلی بچه بودم و از 18 سالگی می‌تونستم خیلی کارها بکنم و خیلی تصمیات رو بگیرم یا نگیرم، بعد فکر کردم خب 18 سالگی تا 24 سالگی همش 6 سال مادرم رو کنارم دارم، نه نه، برگردم به روز تولدم، که از همون اول ِ اول، عمیق نگاش کنم، قدرشو بیشتر بدونم و اصلا یه لحظه هم ازش دور نشم، حتی تصمیم اشتباهی هم در مورد نویز نگیرم و نذارم چند سال از عمرم تلف بشه بخاطرش... اما بعد با خودم گفتم اگه بازم برگردم و از اول همه‌چیز شروع بشه بازم 24 ساله که بشم و مادرم فوت کنه برای از دست دادنش آماده نیستم، بازم دلتنگش میشم، بازم غم میاد سراغم... و اصلا اگه ماجرای نویز پیش نمیومد من همین آدم الان بودم؟ شاید یه روز دیگه یه جور دیگه اشتباهی رو انجام می‌دادم که بیشتر از این ضربه می‌خوردم و قطعاً به پختگی و باتجربگی الانم نبودم...  \nبعد در حالی که اصلا نمی‌شنیدم داره چی میگه و در مورد چی صحبت می‌کنه با خودم گفتم: قربون خدا برم که همه کارهاش از روی برنامه‌ست، چه خنده‌ها و چه گریه‌هامون درست سر وقتش اتفاق می‌افته... درست سر وقت... \nبا توجه به اینکه همون روز ولادت حضرت زینب (س) هم بود توی دلم آرزو کردم کاش صبورتر از این بشم، کاش بتونم اعتماد و امید به خدا رو در وجودم عمیق‌تر و محکم‌تر کنم، منی که هر وقت نگاش کردم و خودمو بهش سپردم نتیجه به نفعم شد... ", "post_url_2": "http://banoooche.blog.ir/post/225", "post_title_2": "بیاین همه با هم بزرگ بشیم اصلا", "post_content_2": "امروز تولدم بود، البته باید بگم تولدمه چون امروز هنوز تموم نشده، در واقع امروز امروزه و فردا فرداست :/\nمی‌خواستم بنویسم که چقدر بزرگ‌تر شدنم به چشم خودم میاد دیگه چه برسه به بقیه :دی\nیعنی قشنگ من هرچی بزرگتر میشم مشکلاتم زودتر از من بزرگ میشن :| (منظور از بزرگ شدن سن عقلی و تجربی و شناسنامه‌ایه، وگرنه ظاهری فقط در جهت عرضی بزرگ میشم :/) \nاین بزرگ‌تر شدنه، تو محیط وبلاگ‌نویسی هم داره به چشمم میاد (کلا خیلی چیزا به چشمم میاد :دی)\nماها همونایی هستیم که از روزای دبیرستانمون می‌نوشتیم، بعدش درگیر کنکور شدیم، حالا هر کدوم بزرگ شدیم، چند سال گذشته، کم کم داریم فارغ‌التحصیل می‌شیم، ازدواج می‌کنیم، بچه‌دار می‌شیم حتی... یعنی قشنگ این بزرگ‌تر شدنه خیلی ملموسه [وی به واژه‌ی \"بزرگ\" علاقه‌ی وافری داشت]\nچه خوب میشه اگه بمونیم اینجا، به زندگی وبلاگیمون ادامه بدیم، یه روزم برسه که بیایم بنویسیم: \"امروز برای پسر سومم رفتیم خواستگاری، دختر خوبی بود امیدوارم زودتر نوه‌مو ببینم حتی\" \nبیاید بمونیم تو این جزیره‌ی دوست‌داشتنی، نگید خودتم نیستی خیلی وقته، من هستم اما مجبورم دیرتر بنویسم و تمام دغدغه‌م برگشتنه... \nخلاصه بیاید به روند بزرگ (:دی) شدنمون در دنیای وبلاگ‌نویسی ادامه بدیم... \nتولدمم مبارک همه‌تون باشه :دی", "post_url_3": "http://banoooche.blog.ir/post/224", "post_title_3": "ابراز دلتنگی", "post_content_3": "چه حیف می‌شد اگه دی‌ماه 96 هیچ پستی اینجا ثبت نمی‌شد، وقتی به عدد پست‌های آبان و آذر نگاه می‌کنم دلم می‌گیره از این دوری... منی که عاشق وبلاگ‌نویسی هستم و به این اجبار تن دادم... \nالبته که از نوشتن فاصله نگرفتم، ولی اگه لذت نوشتن توی دفتر رو فاکتور بگیریم، نوشتن توی کانال‌هام اصلا به پای وبلاگ‌نویسی نمی‌رسه، ولی من قول دادم شرایط رو درست کنم و باز برگردم... هنوزم سر قولم هستم :)\nو چقدر خوشحالم که هنوز وقتی اینجا رو باز می‌کنم، کامنت‌های شما رو می‌بینم و وبلاگ‌های بروز شده رو... نمی‌تونم لبخند نزنم و احساس شعف نکنم. \nچند روز دیگه مونده به تولدم و من دوست داشتم مثل هر سال یه پست مخصوص اون روز بنویسم، البته اگر خونه باشم حتما می‌نویسم، ولی اگر بوشهر باشم اون پست با تاخیر نوشته میشه... \nهمیشه به یاد همتون هستم... برای این زمستون که رنگی از زمستون نداره دعا کنیم... مطمئنم خودشم دوست نداره لباس بهار خانوم رو بپوشونن بهش... آخه هر کی با لباس خودش قشنگ‌تره... \n\nدوستتون دارم :)", "post_url_4": "http://banoooche.blog.ir/post/223", "post_title_4": "باران عشق بود به گمانم...", "post_content_4": "باران که شدت گرفت همه‌ی اهل خانه چپیدند داخل، پرده‌ی \nآبی‌رنگ و ضخیم ِ جلوی در را چنان منظم کشیده بودند که مبادا قطره‌ای از \nباران به شیشه‌ی در بخورد، هیچ صدایی هم از هیچ‌کدامشان نمی‌آمد، باران \nبارید، پنجره‌ را شست، حیاط را شست، موتور ِ مرد ِ خانه را هم... \nچایی تازه دم را ریختم توی لیوان و به سرم زد تا کمی \nخنک شود بروم زیر باران، مگر نه سهراب خیلی پیش‌ترها گفته بود: \"زیر باران \nباید رفت\"؟ دست‌هایم را باز کردم و چرخیدم، باران سردی بود... باد تندی هم \nمی‌وزید و صاعقه‌ها و رعدها ترسناک بودند... \nآب ازم چکه می‌کرد بدنم به لرزه افتاده بود...\nلیوان\n چایی سرد بود و باید بیخیالش می‌شدم، خود چایی از لیوان هم سردتر، درست \nمثل آدم‌هایی که بی‌توجهی و بی‌اعتنایی می‌بینند و سرد می‌شوند، یخ \nمی‌شوند... \nاز خانه بیرون زدم، به خیالم تمام \nآدم‌های شهر به خانه‌هایشان پناه برده بودند که مبادا خیس شوند و سرما \nبخورند... فرصت طلایی قدم زدن در کوچه‌ و خیابان‌ها بود، اما به پیچ کوچه \nنرسیده دختری را دیدم که می‌دوید و باران لحظه‌ای ازش غافل نمی‌شد، مرا که \nدید لبخندی زد و رد شد، لبخندش به دلم نشست حداقل یک نفر را دیده بودم که \nدر باران می‌خندید و خودش را در هزارتوی خانه قایم نکرده بود، به وسط کوچه \nنرسیده بود که دیدم مردی از آن سر کوچه دوان دوان می‌آید و چتری روی سر \nدارد، طولی نکشید که هر دو به همدیگر رسیدند، دختر خودش را انداخت در آغوش \nمرد و مرد چتر را بالای سر او گرفت اما نمی‌دانم دختر چه گفت که مرد چتر را\n بست و دست دختر را گرفت بعد آرام آرام قدم زدند باران هم روی سر و بدنشان \nمی‌رقصید... حالا راز لبخند قشنگ آن دختر را \nفهمیدم، عشق تنها چیزی بود که در آن لحظه تا این حد او را زیبا و دلنشین \nنشان می‌داد، به دلم نشست این قرار ملاقاتشان در آن زمانی که باران همه‌ی \nآدم‌های شهر را خانه‌نشین کرده بود و قطرات باران از همدیگر سبقت \nمی‌گرفتند... به آسمان نگاهی انداختم و در دلم دعا کردم باران به زودی بند \nنیاید و همچنان ببارد...", "post_url_5": "http://banoooche.blog.ir/post/221", "post_title_5": "دلتنگی", "post_content_5": "به نام حق...\nسلام... \nسکوت اینجا را که دیدم دلم گرفت، عذر تقصیر دارم که بی‌خبر رفتم، گاهی زندگی برخلاف برنامه‌ریزی‌های ماست، برای تحصیل در شهر دیگری زندگی می‌کنم، سیستم ندارم و دسترسی به وبلاگ سخت... \nسعی می‌کنم روزهایی که به خانه برمی‌گردم حتما به وبلاگ سری بزنم اما نمی‌شود زمان دقیقی تعیین کرد، امیدوارم فراموشم نکنید.\nچیزی که مشخص است سعی می‌کنم هرچه زودتر این مشکل را حل کنم و دوباره بنویسم، اما تا قبل از آن، من در کانال (منوی سمت راست) و در اینستاگرام هستم...\nخوشحال میشوم لینک پست‌هایتان را برایم در تلگرام بفرستید تا بتوانم همچنان شما رو بخوانم. \nالتماس دعا\n", "post_full_content_3": "\nابراز دلتنگی\n\n\n\nچه حیف می‌شد اگه دی‌ماه 96 هیچ پستی اینجا ثبت نمی‌شد، وقتی به عدد پست‌های آبان و آذر نگاه می‌کنم دلم می‌گیره از این دوری... منی که عاشق وبلاگ‌نویسی هستم و به این اجبار تن دادم... \nالبته که از نوشتن فاصله نگرفتم، ولی اگه لذت نوشتن توی دفتر رو فاکتور بگیریم، نوشتن توی کانال‌هام اصلا به پای وبلاگ‌نویسی نمی‌رسه، ولی من قول دادم شرایط رو درست کنم و باز برگردم... هنوزم سر قولم هستم :)\nو چقدر خوشحالم که هنوز وقتی اینجا رو باز می‌کنم، کامنت‌های شما رو می‌بینم و وبلاگ‌های بروز شده رو... نمی‌تونم لبخند نزنم و احساس شعف نکنم. \nچند روز دیگه مونده به تولدم و من دوست داشتم مثل هر سال یه پست مخصوص اون روز بنویسم، البته اگر خونه باشم حتما می‌نویسم، ولی اگر بوشهر باشم اون پست با تاخیر نوشته میشه... \nهمیشه به یاد همتون هستم... برای این زمستون که رنگی از زمستون نداره دعا کنیم... مطمئنم خودشم دوست نداره لباس بهار خانوم رو بپوشونن بهش... آخه هر کی با لباس خودش قشنگ‌تره... \n\nدوستتون دارم :)\n\n", "post_full_content_4": "\nباران عشق بود به گمانم...\n\n\n\nباران که شدت گرفت همه‌ی اهل خانه چپیدند داخل، پرده‌ی \nآبی‌رنگ و ضخیم ِ جلوی در را چنان منظم کشیده بودند که مبادا قطره‌ای از \nباران به شیشه‌ی در بخورد، هیچ صدایی هم از هیچ‌کدامشان نمی‌آمد، باران \nبارید، پنجره‌ را شست، حیاط را شست، موتور ِ مرد ِ خانه را هم... \nچایی تازه دم را ریختم توی لیوان و به سرم زد تا کمی \nخنک شود بروم زیر باران، مگر نه سهراب خیلی پیش‌ترها گفته بود: \"زیر باران \nباید رفت\"؟ دست‌هایم را باز کردم و چرخیدم، باران سردی بود... باد تندی هم \nمی‌وزید و صاعقه‌ها و رعدها ترسناک بودند... \nآب ازم چکه می‌کرد بدنم به لرزه افتاده بود...\nلیوان\n چایی سرد بود و باید بیخیالش می‌شدم، خود چایی از لیوان هم سردتر، درست \nمثل آدم‌هایی که بی‌توجهی و بی‌اعتنایی می‌بینند و سرد می‌شوند، یخ \nمی‌شوند... \nاز خانه بیرون زدم، به خیالم تمام \nآدم‌های شهر به خانه‌هایشان پناه برده بودند که مبادا خیس شوند و سرما \nبخورند... فرصت طلایی قدم زدن در کوچه‌ و خیابان‌ها بود، اما به پیچ کوچه \nنرسیده دختری را دیدم که می‌دوید و باران لحظه‌ای ازش غافل نمی‌شد، مرا که \nدید لبخندی زد و رد شد، لبخندش به دلم نشست حداقل یک نفر را دیده بودم که \nدر باران می‌خندید و خودش را در هزارتوی خانه قایم نکرده بود، به وسط کوچه \nنرسیده بود که دیدم مردی از آن سر کوچه دوان دوان می‌آید و چتری روی سر \nدارد، طولی نکشید که هر دو به همدیگر رسیدند، دختر خودش را انداخت در آغوش \nمرد و مرد چتر را بالای سر او گرفت اما نمی‌دانم دختر چه گفت که مرد چتر را\n بست و دست دختر را گرفت بعد آرام آرام قدم زدند باران هم روی سر و بدنشان \nمی‌رقصید... حالا راز لبخند قشنگ آن دختر را \nفهمیدم، عشق تنها چیزی بود که در آن لحظه تا این حد او را زیبا و دلنشین \nنشان می‌داد، به دلم نشست این قرار ملاقاتشان در آن زمانی که باران همه‌ی \nآدم‌های شهر را خانه‌نشین کرده بود و قطرات باران از همدیگر سبقت \nمی‌گرفتند... به آسمان نگاهی انداختم و در دلم دعا کردم باران به زودی بند \nنیاید و همچنان ببارد...\n\n", "post_full_content_5": "\nدلتنگی\n\n\n\nبه نام حق...\nسلام... \nسکوت اینجا را که دیدم دلم گرفت، عذر تقصیر دارم که بی‌خبر رفتم، گاهی زندگی برخلاف برنامه‌ریزی‌های ماست، برای تحصیل در شهر دیگری زندگی می‌کنم، سیستم ندارم و دسترسی به وبلاگ سخت... \nسعی می‌کنم روزهایی که به خانه برمی‌گردم حتما به وبلاگ سری بزنم اما نمی‌شود زمان دقیقی تعیین کرد، امیدوارم فراموشم نکنید.\nچیزی که مشخص است سعی می‌کنم هرچه زودتر این مشکل را حل کنم و دوباره بنویسم، اما تا قبل از آن، من در کانال (منوی سمت راست) و در اینستاگرام هستم...\nخوشحال میشوم لینک پست‌هایتان را برایم در تلگرام بفرستید تا بتوانم همچنان شما رو بخوانم. \nالتماس دعا\n\n\n", "post_full_content_1": "\nهر نکته بجای خود و هر کار به وقتش\n\n\n\nبهم گفت اگه یه فرصت بهت داده بشه که برگردی عقب به چند سالگی برمی‌گردی؟ یهو گفتم: 18 سالگی... \nچون قبل از اون رو دوست ندارم، با اینکه سال‌هایی بود که هیچی از غم نمی‌فهمیدم اما خیلی بچه بودم و از 18 سالگی می‌تونستم خیلی کارها بکنم و خیلی تصمیات رو بگیرم یا نگیرم، بعد فکر کردم خب 18 سالگی تا 24 سالگی همش 6 سال مادرم رو کنارم دارم، نه نه، برگردم به روز تولدم، که از همون اول ِ اول، عمیق نگاش کنم، قدرشو بیشتر بدونم و اصلا یه لحظه هم ازش دور نشم، حتی تصمیم اشتباهی هم در مورد نویز نگیرم و نذارم چند سال از عمرم تلف بشه بخاطرش... اما بعد با خودم گفتم اگه بازم برگردم و از اول همه‌چیز شروع بشه بازم 24 ساله که بشم و مادرم فوت کنه برای از دست دادنش آماده نیستم، بازم دلتنگش میشم، بازم غم میاد سراغم... و اصلا اگه ماجرای نویز پیش نمیومد من همین آدم الان بودم؟ شاید یه روز دیگه یه جور دیگه اشتباهی رو انجام می‌دادم که بیشتر از این ضربه می‌خوردم و قطعاً به پختگی و باتجربگی الانم نبودم...  \nبعد در حالی که اصلا نمی‌شنیدم داره چی میگه و در مورد چی صحبت می‌کنه با خودم گفتم: قربون خدا برم که همه کارهاش از روی برنامه‌ست، چه خنده‌ها و چه گریه‌هامون درست سر وقتش اتفاق می‌افته... درست سر وقت... \nبا توجه به اینکه همون روز ولادت حضرت زینب (س) هم بود توی دلم آرزو کردم کاش صبورتر از این بشم، کاش بتونم اعتماد و امید به خدا رو در وجودم عمیق‌تر و محکم‌تر کنم، منی که هر وقت نگاش کردم و خودمو بهش سپردم نتیجه به نفعم شد... \n\n", "post_full_content_2": "\nبیاین همه با هم بزرگ بشیم اصلا\n\n\n\nامروز تولدم بود، البته باید بگم تولدمه چون امروز هنوز تموم نشده، در واقع امروز امروزه و فردا فرداست :/\nمی‌خواستم بنویسم که چقدر بزرگ‌تر شدنم به چشم خودم میاد دیگه چه برسه به بقیه :دی\nیعنی قشنگ من هرچی بزرگتر میشم مشکلاتم زودتر از من بزرگ میشن :| (منظور از بزرگ شدن سن عقلی و تجربی و شناسنامه‌ایه، وگرنه ظاهری فقط در جهت عرضی بزرگ میشم :/) \nاین بزرگ‌تر شدنه، تو محیط وبلاگ‌نویسی هم داره به چشمم میاد (کلا خیلی چیزا به چشمم میاد :دی)\nماها همونایی هستیم که از روزای دبیرستانمون می‌نوشتیم، بعدش درگیر کنکور شدیم، حالا هر کدوم بزرگ شدیم، چند سال گذشته، کم کم داریم فارغ‌التحصیل می‌شیم، ازدواج می‌کنیم، بچه‌دار می‌شیم حتی... یعنی قشنگ این بزرگ‌تر شدنه خیلی ملموسه [وی به واژه‌ی \"بزرگ\" علاقه‌ی وافری داشت]\nچه خوب میشه اگه بمونیم اینجا، به زندگی وبلاگیمون ادامه بدیم، یه روزم برسه که بیایم بنویسیم: \"امروز برای پسر سومم رفتیم خواستگاری، دختر خوبی بود امیدوارم زودتر نوه‌مو ببینم حتی\" \nبیاید بمونیم تو این جزیره‌ی دوست‌داشتنی، نگید خودتم نیستی خیلی وقته، من هستم اما مجبورم دیرتر بنویسم و تمام دغدغه‌م برگشتنه... \nخلاصه بیاید به روند بزرگ (:دی) شدنمون در دنیای وبلاگ‌نویسی ادامه بدیم... \nتولدمم مبارک همه‌تون باشه :دی\n\n"}