{"type": "blog", "blog_name": "✍ قِصّه‌های یک قاصِدَکِ بُلــندپَـروازِ خـُوش‌خَبَر", "blog_url": "http://the-phoenix.blog.ir/", "post_url_1": "http://the-phoenix.blog.ir/post/216", "post_title_1": "216_ سه ماه منتظر امروز بودم و امروز انگار نه انگار!", "post_content_1": "اولین روز تولد دور از خانه و خانواده و دوست. \nحالا امروز که بی‌رنگ‌تر از چیزی بود که تصور می‌کردم، ولی از همون سه ماه پیش دل خوش کردم به صفتی که رَنگو به روزای بیست‌سالگی‌ش نسبت داده‌بود، روزای سبز... :) آبی‌ رو زیاد دوست دارما ولی فکر می‌کنم سبز باشه قشنگ‌تره، شوقِ جوونه زدن رو به یاد میاره! \n\nامروز اینو دیدم و کسی نبود که بخوام بفرستم و یاد اینجا افتادم.\n\n+ چند روز دیگه بگذره میشه یه ماه که وب‌گردی نکردم. هم مثلا دارم بیشتر به درس و دانشگاه می‌پردازم و راستش رو بگم بد نمی‌گذره و هم حس و حالش کم شده. خلاصه شرمنده. سعی ‌می‌کنم این هفته دیگه تنبلی رو بذارم کنار و دوباره حس و حالش رو به وجود بیارم. :)\n\nمن چه سبزم امروز\nو چه اندازه تنم هوشیار است!\nنکند اندوهی، سر رسد از پس کوه...\n.\n.\n.\nدر دل من چیزی است، مثل یک بیشه نور، مثل خواب دم صبح\nو چنان بی‌تابم، که دلم می‌خواهد\nبدوم تا ته دشت، بروم تا سر کوه.\nدورها آوایی است، که مرا می‌خواند...\n\n++سه ماه پیش قرار بود عنوان این پست، خط اول این شعر باشه. :)", "post_url_2": "http://the-phoenix.blog.ir/post/215", "post_title_2": "۲۱۵_ خود شناسی", "post_content_2": "وی از همان بچگی عادت داشت وسط لذت بردن از خوشبختی‌ها و نعمت‌هایش به روزی فکر کند که دیگر نداردشان.\n بعد از اتمام دوران طفولیت که وی دیگر بچه نبود و خوشبختی‌هایش وسط بازی‌کردن‌هایش که شامل کل لحظات طفولیتش می‌شد، نبود؛ و نمی‌توانست بازی را به هم بزند تا مثلا خاطرات خوشش کمتر شود و از غصه‌ی فرداهایش بکاهد؛ تنها کاری که یاد گرفته و دریغ نمی‌کند، کوفت کردن آن لحظات بر خودش است!\n", "post_url_3": "http://the-phoenix.blog.ir/post/214", "post_title_3": "به بهانه‌ی آدینه ۴۲", "post_content_3": "﷽\n\nخبری می‌خواهم...! قدر یک قاصدک از تو اثری می‌خواهم...\n#مهدی فرجی\n\nاللَّهُمَّ کُنْ لِوَلِیِّکَ الحُجَةِ بنِ الحَسَن صَلَواتُکَ علَیهِ و عَلی آبائِهِ فِی هَذِهِ السَّاعَةِ وَ فِی کُلِّ سَاعَةٍ وَلِیّاً وَ حَافِظاً وَ قَائِداً وَ نَاصِراً وَ دَلِیلًا وَ عَیْناً حَتَّى تُسْکِنَهُ أَرْضَکَ طَوْعاً وَ تُمَتعَهُ فِیهَا طَوِیلا.\n\nدعای فرج: عهد با زلف تو بستیم خدا می‌داند. [۶۵]\n\nامیرِ مومنان علی(علیه السلام): آن‌که لغزش خود را ببیند؛ لغزش دیگران در نظرش کوچک جلوه خواهد کرد.\nپیامبر مهربانی(ﷺ): آن‌که نسبت به دوست خود محبتی داشته باشد و او را با خبر نکند، به او خیانت کرده است!", "post_url_4": "http://the-phoenix.blog.ir/post/213", "post_title_4": "۲۱۳_ اولین سفر بسیار کوتاه عمرم بود!", "post_content_4": "دنیا بیستون است اما فرهاد ندارد؛ و آن تیشه هزار سال است که در شکاف کوه افتاده‌ست.\nمردم می‌آیند و می‌روند اما کسی سراغ آن تیشه را نمی‌گیرد. دیگر کسی نقش بر این سینه‌ی سخت و ستبر نمی‌کَند.\nدنیا بیستون است و روی هر ستون، عفریت فرهادکُش نشسته است. هر روز پایین می‌آید و در گوش‌ات نجوا می‌کند که شیرین دوستت ندارد؛ و جهان تلخ می‌شود. تو اما باور نکن. عفریت فرهادکُش دروغ می‌گوید. زیرا که تا عشق هست، شیرین هست. \nعشق اما گاهی سخت می‌شود، آن‌قدر سخت که تنها تیشه از پس آن برمی‌آید. روی این بیستون ناساز و و ناهموار گاهی تنها با تیشه می‌توان ردی از عشق گذاشت؛ وگرنه هیچ‌کس باور نمی‌کند که این بیستون فرهادی داشت.\n***\nما فرهادیم و دیگران به ما می‌خندند. ما فرهادیم و می‌خواهیم بر صخره‌های این دنیا، جویی از شیر و جویی از عسل بکشیم؛ از ملکوت تا مغاک. عشق، شیر و عشق، شکر؛ عشق، قند و عشق، عسل؛ شیر و شکر و قند و عسلِ عشق، نه در دست شیرین که در دستان خسرو است. خسروِ ما اما خداوند است.\nما به عشق این خسرو است که در بیستون مانده‌ایم. ما به عشق این خسرو است که تیشه به ریشه‌ی هرچه سنگ و صخره می‌زنیم. ما به عشق این خسرو... وگرنه شیرین بهانه است\n***\nما می‌رقصیم و بیستون می‌رقصد. ما می‌خندیم و بیستون می‌خندد. بگذار دیگران هم به ما بخندند. آن‌ها که نمی‌دانند خسرو ما چقدر شیرین است!\n\n# بخشی از کتاب \"من هشتمینِ آن هفت نفرم\" از عرفان نظر آهاری که در اتوبوس خوندم و بسی خوشم اومد.\nیاد این بیت افتادم:\nیار من خسرو خوبان و لبش شیرین است\n خبرش نیست که فرهاد وی این مسکین است \n#سیف فرغانی\n\n+از بدشانسی‌های دیروز می‌تونم به این اشاره کنم که من صندلی کنار پنجره نبودم و هنگام عبور از جنگلِ واقعا رنگارنگ گلستان هی حسرتِ صندلی کناری رو می‌خوردم!\n+ و عنوان \"نمی‌دونم خوشحال باشم یا ناراحت\"ترین روزِ دوران تحصیلی رو هم میدیم به دیروز! وقتی چهار پنج ساعت از حرکتم به سمت مشهد می‌گذشت و چهار پنج ساعت به رسیدن مونده‌بود پیام‌های گروه رو خوندم و فهمیدم استاد امتحان امروز رو که به خاطر اون برمی‌گشتم، کنسل کرده! :| دوست داشتم توانایی پرواز می‌داشتم و برمی‌گشتم. گرچه کلا از عروسی جماعت خوشم نمیاد چون با اغراق جداترین تافته‌ی ممکنِ جمع هستم؛ ولی خب بدم نمیومد می‌تونستم بمونم و امشب هم اون‌جا می‌بودم!\n+امشب عروسی دخترعمه و پسرعمه‌م بود! :) ان‌شاءالله همه‌ی نوگلان نوشکفته‌ی باغ گلستان زندگی خوشبخت بشن! :))\n++ تقریبا ۱۹ساعت تو راه بودم(رفت و برگشت)، سیزده چهارده ساعت هم ساکن بودم! از رکورد خوشم میاد کلا! :))\n+ولی واقعا دوست داشتم بیشتر پیش خانواده می‌بودم.", "post_url_5": "http://the-phoenix.blog.ir/post/212", "post_title_5": "۲۱۲_ یک استاد خوب", "post_content_5": "کاری می‌کنه منی که دو ماه و نیم پیش نوشته بودم:\"مسخره‌ است که باید بین زبان و ساختمان داده و این چرت و پرتا و چند روز بیشتر موندن پیش خانواده و بیشتر دیدن بابا بزرگم یکی رو انتخاب کنم. مسخره‌تر این‌که باید اولی رو انتخاب کنم.\"؛ امشب بیام بنویسم:\nمسخره است که نمی‌تونم نیمه‌شب چهارشنبه برگردم و باید بین حضور در عروسی عمو و حضور در کلاس یکی رو انتخاب کنم. مسخره‌تر این‌که وقتی عمو زنگ زد و از خاطرات چند سال پیشش گفت که بین امتحان پایان‌ترم شش واحدی‌ش و عروسی برادرش با قاطعیت دومی رو انتخاب کرده؛ من روم نشد بگم مشکلم میان‌ترم پنجشنبه نیست چون هرجور شده واسه اون بر‌می‌گردم و مشکل من یک جلسه غیبتی‌ست که برای این درس مرتکب میشم!\n\n+ یه چیز مسخره‌ی دیگه هم این وسط هست. این‌که چرا مدام شیطون گولم می‌زنه و فکر می‌کنم چون پزشکی نمی‌خونم بهم میگه درس و دانشگاه نباید اولویت اول باشه و اگه پزشکی می‌خوندم برعکس بود؟ و اساسا مهندسی چه کم از پزشکی و طبابت دارد؟ رشته‌های به این عشقی! :))\n\n+پنجشنبه این‌قدر حالم خوب بود که اون دو ساعت بین امتحان معادلات و زبانم بی‌خیال خوندن شدم و دلم می‌خواست بیام از خوش‌حالی‌م بنویسم! ولی گذاشتم برای وقتی که برسم خوابگاه. با این‌که امتحان زبان کمی از خوبی حالم کاست بازم این‌قدر انرژی داشتم که تصمیم گرفتم از راه غیر میان‌بر بیام خوابگاه بلکه تخلیه شم که وقتی رسیدم، مخ هم‌اتاقی‌هام رو نخورم! متاسفانه نه تنها انرژی‌م تخلیه شد، که به صورت کاملا پنچر رسیدم اتاق، از خستگی! و حال پست گذاشتن هم نداشتم دیگه. این رو نوشتم که یادم بمونه یک پست با اون حال و هوای شنگولانه و ز غوعای جهان فارغ به وبلاگم بدهکارم و دفعه‌ی بعد به تعویق نندازمش حتی اگه فکر کنم به نظر بقیه مسخره‌ست! :))\n\n\nو سخن آخر از # فروغ فرخ‌زاد:\n\n\nمی توان عاشق بود،\nبه همین سادگی...\nمن خودم،\nچند سالی ست که عاشق هستم\nعاشق برگ درخت \nعاشق بوی طربناک چمن\nعاشق رقص شقایق در باد \nعاشق گندم شاد...\nآری \nمی‌توان عاشق بود \nمردم شهر ولی می‌گویند،\nعشق یعنی رخ زیبای نگار!\nعشق یعنی خلوتی با یک یار!\nیا بقول خواجه،\nعشق یعنی لحظه ی بوس و کنار!\nمن نمی‌دانم چیست \nاین‌که این مردم گویند...\nمن نه یاری نه نگاری نه کناری دارم...\nعشق را اما من،\nبا تمام دل خود می‌فهمم!\nعشق یعنی رنگ زیبای انار... :)\n\nعاشق باشیم! :) حتی اگه نه یاری نه نگاری و نه کناری داریم :دی\n\n+بعدانوشت: اگه بین درس خوندنات یه سری هم به کلبه‌ی محقرانه‌ی خواهر عزیزت زدی، تولدت مبارک پسرک! :))\n+بعدانوشت‌تر: دلم برای این بعدانوشت‌ها تنگ شده بود :دی", "post_full_content_3": "\n\nبه بهانه‌ی آدینه ۴۲\n\n\n﷽\n\nخبری می‌خواهم...! قدر یک قاصدک از تو اثری می‌خواهم...\n#مهدی فرجی\n\nاللَّهُمَّ کُنْ لِوَلِیِّکَ الحُجَةِ بنِ الحَسَن صَلَواتُکَ علَیهِ و عَلی آبائِهِ فِی هَذِهِ السَّاعَةِ وَ فِی کُلِّ سَاعَةٍ وَلِیّاً وَ حَافِظاً وَ قَائِداً وَ نَاصِراً وَ دَلِیلًا وَ عَیْناً حَتَّى تُسْکِنَهُ أَرْضَکَ طَوْعاً وَ تُمَتعَهُ فِیهَا طَوِیلا.\n\nدعای فرج: عهد با زلف تو بستیم خدا می‌داند. [۶۵]\n\nامیرِ مومنان علی(علیه السلام): آن‌که لغزش خود را ببیند؛ لغزش دیگران در نظرش کوچک جلوه خواهد کرد.\nپیامبر مهربانی(ﷺ): آن‌که نسبت به دوست خود محبتی داشته باشد و او را با خبر نکند، به او خیانت کرده است!\n\n\n\n\n\n\n\n۹ پسندیدم \n\n\n\n\n\n\n\n\nقـاصِدَک\n\n\n\n\nجمعه ۱۰ آذر ۹۶\n\n\n\n\n۰۳:۱۹\n\n\n\n\n\n\n\n\n\n\n\n\n\n\n\n\nمهربون‌خدایِ من!هَمــه‌ی شَهــر به بیچـارگی‌اَم خندیدندپَـس چه خوبَـستـ سَــرَم پیشِ تو پاییـــن باشـَـد*******************الهی هَب لى کمال الاِنقطاعِ الیک...خدایا کمال جدایى از مخلوقات را، براى رسیدن کامل به خودت به من ارزانى کن.+مناجات شعبانیه \n\n\n\n\n\nخلاصه آمار\n\n\n\n\n\n\n\n\n\n\n\n\n\n\n\n\nآخرین مطالب\n\n\n\n\n216_ سه ماه منتظر امروز بودم و امروز انگار نه انگار!\n\n\n۲۱۵_ خود شناسی\n\n\nبه بهانه‌ی آدینه ۴۲\n\n\n۲۱۳_ اولین سفر بسیار کوتاه عمرم بود!\n\n\n۲۱۲_ یک استاد خوب\n\n\nبه بهانه‌ی آدینه ۴۱\n\n\nبه بهانه‌ی آدینه ۴۰\n\n\n۲۰۹_ در دل مانده رویایت...\n\n\n۲۰۸_ به بهانه‌ی آدینه ۳۹\n\n\n۲۰۷_ تمام حرفایی رو که نیمه‌شب‌ها به سرم می‌زد تو یه پست رمزدار بنویسم و یه روزی آدرس رو بهش بدم، گفتم.\n\n\n\n\n\n\nآرشیو مطالب\n\n\n\n\nدی ۱۳۹۶\n ( ۱ )\n\n\n\nآذر ۱۳۹۶\n ( ۴ )\n\n\n\nآبان ۱۳۹۶\n ( ۸ )\n\n\n\nمهر ۱۳۹۶\n ( ۹ )\n\n\n\nشهریور ۱۳۹۶\n ( ۱۱ )\n\n\n\nمرداد ۱۳۹۶\n ( ۹ )\n\n\n\nتیر ۱۳۹۶\n ( ۱۲ )\n\n\n\nخرداد ۱۳۹۶\n ( ۱۴ )\n\n\n\nارديبهشت ۱۳۹۶\n ( ۲۰ )\n\n\n\nفروردين ۱۳۹۶\n ( ۱۳ )\n\n\n\nاسفند ۱۳۹۵\n ( ۱۸ )\n\n\n\nبهمن ۱۳۹۵\n ( ۱۷ )\n\n\n\nدی ۱۳۹۵\n ( ۱۵ )\n\n\n\nآذر ۱۳۹۵\n ( ۱۴ )\n\n\n\nآبان ۱۳۹۵\n ( ۹ )\n\n\n\nمهر ۱۳۹۵\n ( ۱۷ )\n\n\n\nشهریور ۱۳۹۵\n ( ۲۲ )\n\n\n\n\n\n\n\nپیوندها\n\n\n\n\nپلاکت\n\n\nlumière\n\n\nمجموعه‌ سایت‌های موضوعی پرسمان دانشجویی\n\n\n❣ کمک آنلاین به موسسه‌ی محڪ ‌\n\n\nاهدای عضو ، اهدای زندگی\n\n\nشباهنـگ\n\n\n● بازتابِ نفسِ صبحدمان ●\n\n\nلافکادیُو\n\n\nدو کلمه حرف حساب\n\n\nمردی به‌نام شقایق\n\n\nرادیوبلاگی‌ها\n\n\nحریم خصوصی\n\n\nفیش‌نگار\n\n\nر.گ. ــهـ .ا\n\n\nمن نوشته\n\n\ncolors\n\n\nدختری از نسل حوا\n\n\nقوی باش رفیق\n\n\nSix Feet Under Scream\n\n\nحِــصار آسمـــــان\n\n\nفیلینگ‌نوشت\n\n\nلانتـــــوری\n\n\nگاه‌نوشت‌های‌ من\n\n\nروزنوشت های آقای سَــر به هَــوا . . .\n\n\nیک آشنا\n\n\nTEDEXT\n\n\nسرو سَهی\n\n\nحاشیه‌نگاران\n\n\nیه خورده من!\n\n\nگوشواره‌های گیلاس\n\n\nدل! به دریا بزن!\n\n\nپنت هاوس کاهگلی\n\n\nحبذا. . .\n\n\nدل‌آرام\n\n\n\n\n\n\n\n\n\n\n\nDesigned By\n\n\nErfan\n\n\ntemplate no. 53\n\n\n\nساخت وبلاگ در بلاگ بیان، رسانه متخصصان و اهل قلم\n\n\n\n\n\n\n\n", "post_full_content_4": "\n\n۲۱۳_ اولین سفر بسیار کوتاه عمرم بود!\n\n", "post_full_content_5": "\n\n۲۱۲_ یک استاد خوب\n\n\nکاری می‌کنه منی که دو ماه و نیم پیش نوشته بودم:\"مسخره‌ است که باید بین زبان و ساختمان داده و این چرت و پرتا و چند روز بیشتر موندن پیش خانواده و بیشتر دیدن بابا بزرگم یکی رو انتخاب کنم. مسخره‌تر این‌که باید اولی رو انتخاب کنم.\"؛ امشب بیام بنویسم:\nمسخره است که نمی‌تونم نیمه‌شب چهارشنبه برگردم و باید بین حضور در عروسی عمو و حضور در کلاس یکی رو انتخاب کنم. مسخره‌تر این‌که وقتی عمو زنگ زد و از خاطرات چند سال پیشش گفت که بین امتحان پایان‌ترم شش واحدی‌ش و عروسی برادرش با قاطعیت دومی رو انتخاب کرده؛ من روم نشد بگم مشکلم میان‌ترم پنجشنبه نیست چون هرجور شده واسه اون بر‌می‌گردم و مشکل من یک جلسه غیبتی‌ست که برای این درس مرتکب میشم!\n\n+ یه چیز مسخره‌ی دیگه هم این وسط هست. این‌که چرا مدام شیطون گولم می‌زنه و فکر می‌کنم چون پزشکی نمی‌خونم بهم میگه درس و دانشگاه نباید اولویت اول باشه و اگه پزشکی می‌خوندم برعکس بود؟ و اساسا مهندسی چه کم از پزشکی و طبابت دارد؟ رشته‌های به این عشقی! :))\n\n+پنجشنبه این‌قدر حالم خوب بود که اون دو ساعت بین امتحان معادلات و زبانم بی‌خیال خوندن شدم و دلم می‌خواست بیام از خوش‌حالی‌م بنویسم! ولی گذاشتم برای وقتی که برسم خوابگاه. با این‌که امتحان زبان کمی از خوبی حالم کاست بازم این‌قدر انرژی داشتم که تصمیم گرفتم از راه غیر میان‌بر بیام خوابگاه بلکه تخلیه شم که وقتی رسیدم، مخ هم‌اتاقی‌هام رو نخورم! متاسفانه نه تنها انرژی‌م تخلیه شد، که به صورت کاملا پنچر رسیدم اتاق، از خستگی! و حال پست گذاشتن هم نداشتم دیگه. این رو نوشتم که یادم بمونه یک پست با اون حال و هوای شنگولانه و ز غوعای جهان فارغ به وبلاگم بدهکارم و دفعه‌ی بعد به تعویق نندازمش حتی اگه فکر کنم به نظر بقیه مسخره‌ست! :))\n\n\nو سخن آخر از # فروغ فرخ‌زاد:\n\n", "post_full_content_2": "", "post_full_content_1": "\n\n216_ سه ماه منتظر امروز بودم و امروز انگار نه انگار!\n\n\nاولین روز تولد دور از خانه و خانواده و دوست. \nحالا امروز که بی‌رنگ‌تر از چیزی بود که تصور می‌کردم، ولی از همون سه ماه پیش دل خوش کردم به صفتی که رَنگو به روزای بیست‌سالگی‌ش نسبت داده‌بود، روزای سبز... :) آبی‌ رو زیاد دوست دارما ولی فکر می‌کنم سبز باشه قشنگ‌تره، شوقِ جوونه زدن رو به یاد میاره! \n\nامروز اینو دیدم و کسی نبود که بخوام بفرستم و یاد اینجا افتادم.\n"}