{"type": "blog", "blog_name": "ویار تکلم", "blog_url": "http://vrtakallllom.blog.ir/", "post_url_1": "http://vrtakallllom.blog.ir/post/%D8%AE%D9%86%D8%AF%D9%87-%D8%AF%D8%A7%D8%B1-%D9%86%DB%8C%D8%B3%D8%AA", "post_title_1": "خنده‌دار نیست؟!", "post_content_1": "رشیدپور که یک کودک ده ساله در برنامه صبح‌گاهی‌اش عین آب خوردن او را سرکار گذاشت، حالا می‌خواهد کسی را به چالش بکشد که پنج سال است یک ملت را سر کار گذاشته!", "post_url_2": "http://vrtakallllom.blog.ir/post/%D8%A8%D8%A7-%D8%AA%D9%88%D9%82%D9%81-%D9%82%D8%B7%D8%B9-%D8%AF%D8%B3%D8%AA-%D8%B3%D8%A7%D8%AF%D9%87-%D9%84%D9%88%D8%AD%DB%8C-%D9%87%D8%A7-%D9%87%D9%85-%D9%85%D8%AA%D9%88%D9%82%D9%81-%D9%85%DB%8C-%D8%B4%D9%88%D8%AF", "post_title_2": "با توقف قطع دست، ساده‌لوحی‌ها هم متوقف می‌شود؟", "post_content_2": "یکی از انتقاداتی که مکرر پس از اجرای حدود شرعی در کشور\nمطرح می‌شود این است که اجرای این قبیل احکام باعث خدشه‌دار شدنِ وجهه‌ی اسلام و\nایران، ارائه‌ی تصویری خشن از آن‌ها و به طور کلی دامن‌زدن به\nاسلام‌هراسی و ایران‌هراسی در مجامع بین‌المللی، خاصه دنیای غرب می‌شود. مثلا در همین قضیه‌ی\nقطع عضو سارق مشهدی و استناد به بازتاب آن در خبرگزاری‌های رویترز، هاآرتص و\nالعربیه و یا کمی پیش‌تر اعتراض به قطع عضو سارقان همدانی و...\nبه نظر من این استدلال کمی تا قسمتی ساده‌لوحانه است. ساده‌لوحانه از\nاین جهت که فکر کنیم تمام تصویرسازی رسانه‌های غربی از کشور ما تابع چنین حوادث و\nاتفاقاتی است و برداشت آن‌ها از ما دقیقا همان چیزی است که خودمان آن را ارائه می‌دهیم\nو آن‌ها به‌سان آینه‌ای صاف، تنها و تنها واقعیات و درونیات جامعه و کشور\nما را بازتاب می‌دهند. یا این‌که اصلا فکر کنیم بود و نبود این احکام تاثیری در نوع نگاه و\nتبلیغ رسانه‌های آن‌ها از ما دارد.\nواقعیت‌ش این است که آن‌ها تصویر دل‌خواه خود را برداشت و\nارائه می‌دهند و کار چندانی به اتفاقات و رفتارهای داخلی و حتی خارجی ما ندارند.\nچه آن زمان که رئیس‌جمهور خندان ما صحبت از گفت‌گوی تمدن‌ها کرد و آن‌ها همان\nوقت ایران را محور شرارت می‌دانستند و چه حالا و چه حتی اگر هیچ مجرمی به\nخاطر هیچ جرمی مجازات نشود و مجازات سرقت و قتل، تشویق و صد آفرین باشد!\nبه نظرم دوستان به جای دست‌گذاشتن روی این جنبه از\nماجرا و نگرانی به خاطر تصویر گزینشی و دل‌بخواهی غرب از ایران، از جنبه‌های دیگری\nبه این قضیه نگاه و انتقاد کنند. خیال‌شان راحت! رسانه‌های غربی کار خودشان را می‌کنند.", "post_url_3": "http://vrtakallllom.blog.ir/post/%D9%82%D8%B6%D8%A7%D9%88%D8%AA-%D9%87%D9%85%D9%87-%D8%A2%D8%B2%D8%A7%D8%AF-%D8%A7%D8%B3%D8%AA-%D8%A8%D9%87-%D8%AC%D8%B2", "post_title_3": "هفتاد کیلو قضاوت!", "post_content_3": "اولین بار که خبر ساخت کشتی مطلای هفتاد کیلویی که با آیات قرآن حکاکی شده است را شنیدم خیلی تعجب کردم. از آن‌جا که چنین کاری نامعمول بود و احتمال می‌دادم این اثر نه با طلای خالص که با آلیاژی از طلا ساخته شده باشد و اطلاعی از از ارزش مادیِ واقعیِ آن نداشتم، ترجیح دادم که درباره آن سکوت کنم و چیزی ننویسم. اما خب هرچقدر ما ساکت بودیم و سعی کردیم یک‌طرفه به قاضی نرویم، دیگران بی‌کار ننشستند. همین کسانی که دائم فریاد قضاوت نکنیم‌شان به آسمان بلند است، قضاوت را به شست پا گرفتند و شروع کردند به داستان سرایی درباره این‌که با هفتاد کیلو طلا چه تعداد فقیر را می‌توان سیر کرد و چه تعداد بی‌خانه را می‌توان خانه دار کرد و چه تعداد جوان را می‌توان به خانه بخت فرستاد و اصلا این‌کارها شرک و بت‌پرستی است و الخ...خلاصه حسابی از خجالت این اثر و سازنده‌اش درآمدند. اما امروز که دکتر هادی انصاری(پزشک، محقق و از متولیان انتقال این اثر به عتبات عالیات) خبر داد که این کشتی از جنس طلا نیست و تنها ۱۴۰ گرم طلا روی آن کار شده و کل این اثر هنری حدوداً ۴۰ میلیون تومان هزینه برداشته است، آب سردی بر حرارت معترضین و عرق شرمی بر پیشانی آن‌ها نشاند! خب انصافا این مبلغ برای ساخت یک اثر هنری رقم زیادی نیست. حالا سازنده این اثر به میل خودش یا به سفارش ارگان یا نهادی آن را با آیات قرآن مزین کرده است. یکی هم می‌آید و با دیوان حافظ همچین کاری می‌کند. خلاصه اسراف و ول‌خرجی خاصی صورت نگرفته و یک اثر هنری معقول تولید شده که شایسته تقدیر است.\nخلاصه گفتم باخبر باشید که در این مملکت، زود قضاوت نکنیم فقط مختص زنان فاحشه و خیابانی است و شامل حال آن‌ها می‌شود. در بقیه موارد این قرتی‌بازی‌ها را نداریم و طرف را باید جوری قضاوت کنیم که بار دیگر جرات نکند کاری که قابل قضاوت شدن باشد بکند!\nلینک‌های مرتبط:\nتوضیح دکتر انصاری درباره حواشی رونمایی از قرآن مطلا + لینک از کانال شخصی دکتر انصاری\nپاسخ صاحب اثر کشتی مطلا به واکنش برخی کاربران فضای مجازی\nقرآن کشتی مطلا با هزینه شخصی ساخته شده است.", "post_url_4": "http://vrtakallllom.blog.ir/post/%D8%A7%D8%B9%D8%AA%D8%B1%D8%A7%D9%81%D8%A7%D8%AA-%DB%8C%DA%A9-%D8%A7%D8%A8%D9%84%D9%87", "post_title_4": "ابله نباشیم!", "post_content_4": "در جمهوری اسلامی مثل آب خوردن این علیه آن و آن علیه این مدرک رو می‌کند و اتهام می‌زند و بگم بگم راه می‌اندازد و هیچ نهاد و ارگان و سازمانی هم نیست که رسیدگی کند. زاکانی به فریدون، احمدی‌نژاد به لاریجانی، لاریجانی به احمدی‌نژاد، نجفی‌پور به قالیباف، قالیباف به روحانی، روحانی به قالیباف و... اتهام می‌زنند و همه هم در کنار هم با صلح و صفا و آرامش در حال زندگی هستند. متهم و شاکی و قاضی همه راضی! و این وسط زحمت دفاع از نظام و فحش خوردن پای این مسئولین به گردن ما می‌افتد. من نمی‌فهمم این حجم از بلاهت ماها از کجا سرچشمه می‌گیرد که این همه تهمت و دروغ و ریا و پدرسوختگی را می‌بینیم و باز هم سنگ این‌ها را به سینه می‌زنیم؟", "post_url_5": "http://vrtakallllom.blog.ir/post/%D8%B4%D8%A7%D9%87-%D8%B1%D9%88%D8%AF%DB%8C", "post_title_5": "با همه ادعا به وقت عمل...", "post_content_5": "خب اگر جمهوری اسلامی داعیه اسلام نداشت و دم از دین نمی‌زد و خود را با حکومت عدل امام علی(ع) قیاس نمی‌کرد، بابت سفر آقای هاشمی شاهرودی به آلمان برای معالجه حرفی نبود. اگر هم ایشان مثلا بعد از پنج سال یا ده سال یا بیست سال که دوره مسئولیت‌ش به پایان می‌رسید، از تمام مسندها کناره‌گیری می‌کرد و توی خانه به ذکرگویی و پیش‌نمازی مسجد محل مشغول می‌شد، باز هم با اغماض حرفی نبود. می‌گفتیم بالاخره ایشان یک زمانی مسئولیت داشته و الان دیگر کاره‌ای نیست و دل‌ش خواسته برای معالجه به خارج از کشور برود. اما چه کنیم که آقای شاهرودی تقریبا از دهه هفتاد تا همین حالا لاینقطع در جمهوری اسلامی مسئولیت داشته و دارد. آن هم مسئولیت‌های کلان:\nده سال ریاست قوه قضاییه( از سال ۷۸ تا ۸۸)\nرئیس مجمع تشخیص مصلحت نظام(هم اکنون)\nرئیس هیئت عالی حل اختلاف و تنظیم روابط قوای سه‌گانه(هم اکنون)\nنائب رئیس دوم مجلس خبرگان رهبری(هم اکنون)\nعضو فقیه شورای نگهبان(هم اکنون)\nچنین مسئول فقیه و اسلام شناسی، با چنین سوابق کلانی آن هم در حکومتی که اسم اسلام و عدل علی(ع) را یدک می‌کشد، چه توجیهی برای کار خود دارد؟\nمن که می‌گویم عدالت و حکومت‌داری علی(ع) سخت است و ادعای ما هم زیاد! یا ادعای‌مان را کم کنیم، یا این‌که...بی‌خیال! ظاهراً حکومت امام علی(ع) برای ما یک رویاست! فعلاً همان ادعای‌مان را کم کنیم بهتر است.\n\n*عنوان مصرعی است از ملک‌الشعرای بهار", "post_full_content_5": "\nبا همه ادعا به وقت عمل...\n\n\n\nخب اگر جمهوری اسلامی داعیه اسلام نداشت و دم از دین نمی‌زد و خود را با حکومت عدل امام علی(ع) قیاس نمی‌کرد، بابت سفر آقای هاشمی شاهرودی به آلمان برای معالجه حرفی نبود. اگر هم ایشان مثلا بعد از پنج سال یا ده سال یا بیست سال که دوره مسئولیت‌ش به پایان می‌رسید، از تمام مسندها کناره‌گیری می‌کرد و توی خانه به ذکرگویی و پیش‌نمازی مسجد محل مشغول می‌شد، باز هم با اغماض حرفی نبود. می‌گفتیم بالاخره ایشان یک زمانی مسئولیت داشته و الان دیگر کاره‌ای نیست و دل‌ش خواسته برای معالجه به خارج از کشور برود. اما چه کنیم که آقای شاهرودی تقریبا از دهه هفتاد تا همین حالا لاینقطع در جمهوری اسلامی مسئولیت داشته و دارد. آن هم مسئولیت‌های کلان:\nده سال ریاست قوه قضاییه( از سال ۷۸ تا ۸۸)\nرئیس مجمع تشخیص مصلحت نظام(هم اکنون)\nرئیس هیئت عالی حل اختلاف و تنظیم روابط قوای سه‌گانه(هم اکنون)\nنائب رئیس دوم مجلس خبرگان رهبری(هم اکنون)\nعضو فقیه شورای نگهبان(هم اکنون)\nچنین مسئول فقیه و اسلام شناسی، با چنین سوابق کلانی آن هم در حکومتی که اسم اسلام و عدل علی(ع) را یدک می‌کشد، چه توجیهی برای کار خود دارد؟\nمن که می‌گویم عدالت و حکومت‌داری علی(ع) سخت است و ادعای ما هم زیاد! یا ادعای‌مان را کم کنیم، یا این‌که...بی‌خیال! ظاهراً حکومت امام علی(ع) برای ما یک رویاست! فعلاً همان ادعای‌مان را کم کنیم بهتر است.\n\n*عنوان مصرعی است از ملک‌الشعرای بهار\n\n", "post_full_content_2": "\nبا توقف قطع دست، ساده‌لوحی‌ها هم متوقف می‌شود؟\n\n\n\nیکی از انتقاداتی که مکرر پس از اجرای حدود شرعی در کشور\nمطرح می‌شود این است که اجرای این قبیل احکام باعث خدشه‌دار شدنِ وجهه‌ی اسلام و\nایران، ارائه‌ی تصویری خشن از آن‌ها و به طور کلی دامن‌زدن به\nاسلام‌هراسی و ایران‌هراسی در مجامع بین‌المللی، خاصه دنیای غرب می‌شود. مثلا در همین قضیه‌ی\nقطع عضو سارق مشهدی و استناد به بازتاب آن در خبرگزاری‌های رویترز، هاآرتص و\nالعربیه و یا کمی پیش‌تر اعتراض به قطع عضو سارقان همدانی و...\nبه نظر من این استدلال کمی تا قسمتی ساده‌لوحانه است. ساده‌لوحانه از\nاین جهت که فکر کنیم تمام تصویرسازی رسانه‌های غربی از کشور ما تابع چنین حوادث و\nاتفاقاتی است و برداشت آن‌ها از ما دقیقا همان چیزی است که خودمان آن را ارائه می‌دهیم\nو آن‌ها به‌سان آینه‌ای صاف، تنها و تنها واقعیات و درونیات جامعه و کشور\nما را بازتاب می‌دهند. یا این‌که اصلا فکر کنیم بود و نبود این احکام تاثیری در نوع نگاه و\nتبلیغ رسانه‌های آن‌ها از ما دارد.\nواقعیت‌ش این است که آن‌ها تصویر دل‌خواه خود را برداشت و\nارائه می‌دهند و کار چندانی به اتفاقات و رفتارهای داخلی و حتی خارجی ما ندارند.\nچه آن زمان که رئیس‌جمهور خندان ما صحبت از گفت‌گوی تمدن‌ها کرد و آن‌ها همان\nوقت ایران را محور شرارت می‌دانستند و چه حالا و چه حتی اگر هیچ مجرمی به\nخاطر هیچ جرمی مجازات نشود و مجازات سرقت و قتل، تشویق و صد آفرین باشد!\nبه نظرم دوستان به جای دست‌گذاشتن روی این جنبه از\nماجرا و نگرانی به خاطر تصویر گزینشی و دل‌بخواهی غرب از ایران، از جنبه‌های دیگری\nبه این قضیه نگاه و انتقاد کنند. خیال‌شان راحت! رسانه‌های غربی کار خودشان را می‌کنند.\n\n", "post_full_content_4": "\nابله نباشیم!\n\n\n\nدر جمهوری اسلامی مثل آب خوردن این علیه آن و آن علیه این مدرک رو می‌کند و اتهام می‌زند و بگم بگم راه می‌اندازد و هیچ نهاد و ارگان و سازمانی هم نیست که رسیدگی کند. زاکانی به فریدون، احمدی‌نژاد به لاریجانی، لاریجانی به احمدی‌نژاد، نجفی‌پور به قالیباف، قالیباف به روحانی، روحانی به قالیباف و... اتهام می‌زنند و همه هم در کنار هم با صلح و صفا و آرامش در حال زندگی هستند. متهم و شاکی و قاضی همه راضی! و این وسط زحمت دفاع از نظام و فحش خوردن پای این مسئولین به گردن ما می‌افتد. من نمی‌فهمم این حجم از بلاهت ماها از کجا سرچشمه می‌گیرد که این همه تهمت و دروغ و ریا و پدرسوختگی را می‌بینیم و باز هم سنگ این‌ها را به سینه می‌زنیم؟\n\n", "post_full_content_3": "\nهفتاد کیلو قضاوت!\n\n\n\nاولین بار که خبر ساخت کشتی مطلای هفتاد کیلویی که با آیات قرآن حکاکی شده است را شنیدم خیلی تعجب کردم. از آن‌جا که چنین کاری نامعمول بود و احتمال می‌دادم این اثر نه با طلای خالص که با آلیاژی از طلا ساخته شده باشد و اطلاعی از از ارزش مادیِ واقعیِ آن نداشتم، ترجیح دادم که درباره آن سکوت کنم و چیزی ننویسم. اما خب هرچقدر ما ساکت بودیم و سعی کردیم یک‌طرفه به قاضی نرویم، دیگران بی‌کار ننشستند. همین کسانی که دائم فریاد قضاوت نکنیم‌شان به آسمان بلند است، قضاوت را به شست پا گرفتند و شروع کردند به داستان سرایی درباره این‌که با هفتاد کیلو طلا چه تعداد فقیر را می‌توان سیر کرد و چه تعداد بی‌خانه را می‌توان خانه دار کرد و چه تعداد جوان را می‌توان به خانه بخت فرستاد و اصلا این‌کارها شرک و بت‌پرستی است و الخ...خلاصه حسابی از خجالت این اثر و سازنده‌اش درآمدند. اما امروز که دکتر هادی انصاری(پزشک، محقق و از متولیان انتقال این اثر به عتبات عالیات) خبر داد که این کشتی از جنس طلا نیست و تنها ۱۴۰ گرم طلا روی آن کار شده و کل این اثر هنری حدوداً ۴۰ میلیون تومان هزینه برداشته است، آب سردی بر حرارت معترضین و عرق شرمی بر پیشانی آن‌ها نشاند! خب انصافا این مبلغ برای ساخت یک اثر هنری رقم زیادی نیست. حالا سازنده این اثر به میل خودش یا به سفارش ارگان یا نهادی آن را با آیات قرآن مزین کرده است. یکی هم می‌آید و با دیوان حافظ همچین کاری می‌کند. خلاصه اسراف و ول‌خرجی خاصی صورت نگرفته و یک اثر هنری معقول تولید شده که شایسته تقدیر است.\nخلاصه گفتم باخبر باشید که در این مملکت، زود قضاوت نکنیم فقط مختص زنان فاحشه و خیابانی است و شامل حال آن‌ها می‌شود. در بقیه موارد این قرتی‌بازی‌ها را نداریم و طرف را باید جوری قضاوت کنیم که بار دیگر جرات نکند کاری که قابل قضاوت شدن باشد بکند!\nلینک‌های مرتبط:\nتوضیح دکتر انصاری درباره حواشی رونمایی از قرآن مطلا + لینک از کانال شخصی دکتر انصاری\nپاسخ صاحب اثر کشتی مطلا به واکنش برخی کاربران فضای مجازی\nقرآن کشتی مطلا با هزینه شخصی ساخته شده است.\n\n", "post_full_content_1": "\nخنده‌دار نیست؟!\n\n\n\nرشیدپور که یک کودک ده ساله در برنامه صبح‌گاهی‌اش عین آب خوردن او را سرکار گذاشت، حالا می‌خواهد کسی را به چالش بکشد که پنج سال است یک ملت را سر کار گذاشته!\n\n"}