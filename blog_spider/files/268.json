{"type": "blog", "blog_name": "چشم انتظار...", "blog_url": "http://saeedem.blog.ir/", "post_url_1": "http://saeedem.blog.ir/post/%DA%A9%D9%84%D8%A7%D9%85-%D8%AD%D9%82", "post_title_1": "کلام حق...", "post_content_1": "کلام حق...\n", "post_url_2": "http://saeedem.blog.ir/post/%D8%B4%D8%A7%DB%8C%D8%AF-%D8%A8%D8%A7%D9%88%D8%B1%D8%B4-%D8%B3%D8%AE%D8%AA-%D8%A8%D8%A7%D8%B4%D8%AF", "post_title_2": "شاید باورش سخت باشد...", "post_content_2": "\nشاید باورش سخت باشد...\n\n\n\nاما می شود.", "post_url_3": "http://saeedem.blog.ir/post/%D8%A8%DB%8C%D8%A7%DB%8C%DB%8C%D8%AF%D8%8C%D8%A8%D8%B1%D8%A7%DB%8C%20%D8%A2%D8%B1%D8%A7%D9%85%D8%B4%20%D9%87%D9%85%20%D8%AF%D8%B9%D8%A7%20%DA%A9%D9%86%DB%8C%D9%85...", "post_title_3": "بیایید،برای آرامش هم دعا کنیم...", "post_content_3": "‏‎\n\nبیایید،برای آرامش هم دعا کنیم...\n‎برای قضاوت نکردن...\n‎برای زرنگی نکردن...\n‎برای دروغ نگفتن...\n‎برای وفای به عهد...\n‎برای مهربان بودن...\n‎برای دلی را آزرده نکردن..\n‎برای انسانیت دعا کنیم...\n‎شاید اگر بخواهیم و برای بهتر شدن تلاش کنیم...\n‎دیگر لازم نباشد از همدیگر طلب حلالیت کنیم...\n\n‎اگر خیرخواه هم باشیم...\n‎شاید بشود که دلهایمان را به یکدیگر نزدیکتر کنیم...\n‎اگر قدر هم را بدانیم شاید همین امروز تقدیرمان را خودمان رو سفید کنیم ...\n\n‎خـــــــــــدا هم قطعا همین را میخواهد....\n\nنگاه پرمهر پروردگار همیشه همراهتان\nمنبع :\nبرگرفته شده از naiad.blog.ir نرگس عسکری سده\n", "post_url_4": "http://saeedem.blog.ir/post/%D8%A7%D9%85%D8%A7%D9%85%20%D8%B2%D9%85%D8%A7%D9%86%20(%D8%B9%D8%AC)%20%D9%88%20%DB%8C%D8%A7%D8%B1%D8%A7%D9%86%D8%B4", "post_title_4": "امام زمان (عج) و یارانش", "post_content_4": "\n\n\n\nبه نام حق\nیاران اصلى امام زمان(عج)روحی فداه\nعصاره تاریخ\nقیام مهدوى به حدى گسترده و فراگیر است که در قلمرو آن ، همه ملیت‌‏ها و گروهها از گذشته تا حال و آینده حضور دارند و حتى ملائکه الهى نیز در آن به ایفاى نقش مى‌‏پردازند. آیا یاران اصلى امام زمان(عج) عصاره تاریخ هستند و از میان این همه انسانهاى صالح و اولیاى الهى انتخاب آنان چگونه صورت مى‏‌گیرد ، یعنى آنها چه ویژگیهایی دارند که به این مقام برگزیده شده‏‌اند؟! انقلابى بزرگ و جهانى نیازمند رهبران و مدیرانى لایق ، کارکشته ، وارسته و پرتوان است که هم پیروزى‏‌اش تأمین شود و هم اهداف و برنامه‏‌هاى فراگیر آن تحقق یابد. براین اساس قیام مهدوى به حدى گسترده است که در قلمرو آن ، همه ملیتها و گروهها – از گذشته تا حال و آینده – حضور دارند و حتى ملائکه الهى نیز در آن به ایفاى نقش مى‏‌پردازند. پس از آنجایى که در میان یاران حضرت ، پیامبران و اولیاى الهى (چون عیسى ، یوشع ، خضر ، اصحاب کهف و…) و هم از اصحاب پیامبر اسلام(ص) و امیرمؤمنان(ع) (چون سلمان و مالک ، ابوذر و…) حضور دارند ، مى‏‌توان گفت آنان عصاره تاریخ خواهند بود. علاوه بر آن که خود حضرت مهدى(عج) ادامه دهنده راه همه پیامبران و اوصیا و دارنده همه سنن و مواریث آنان است؛ به طور طبیعى یارانش نیز دارنده این میراث گرانبها خواهند بود. البته در مجامع روایى بر ۳۱۳ یار خاص آن حضرت تأکیدات ویژه‏‌اى شده و اوصاف و خصلتهایى براى آنان شمارش شده است که نشان میدهد واقعاً آنان انسانهاى برتر ، شایسته و برگزیده هستند و توان انجام این مأموریت بزرگ الهى را دارند.\n   اوصاف یاران در قرآن‏\nدر قرآن آیاتى وجود دارد که ویژگیهاى برشمرده آنها را میتوان بر یاران خاص حضرت مهدى(عج)روحی فداه تطبیق داد و در بعضى از روایات نیز بیان شده که این آیات در مورد مهدى(عج) و اصحابش باشد؛ از جمله مى‏‌فرماید: «‏یا أَیُّهَا الَّذِینَ آمَنُوا مَنْ یَرْتَدَّ مِنْکُمْ عَنْ دِینِهِ فَسَوْفَ یَأْتِی اللَّهُ بِقَوْمٍ یُحِبُّهُمْ وَ یُحِبُّونَهُ أَذِلَّهٍ عَلَى الْمُؤْمِنِینَ أَعِزَّهٍ عَلَى الْکافِرِینَ یُجاهِدُونَ فِی سَبِیلِ اللَّهِ وَ لا یَخافُونَ لَوْمَهَ لائِمٍ ذلِکَ فَضْلُ اللَّهِ یُؤْتِیهِ مَنْ یَشاءُ وَ اللَّهُ واسِعٌ عَلِیمٌ»(۱)؛ بر اساس این آیه خداوند در آینده جمعیتى را براى حمایت دین بر مى‏‌انگیزد و اوصاف کسانى را که باید این رسالت بزرگ را انجام دهند، چنین شرح مى‏‌دهد:\n۱-  آنان عاشق خدا بوده و جز به خشنودى او نمى‏‌اندیشند ، هم خدا آنها را دوست دارد و هم آنان خدا را دوست دارند.\n۲- در برابر مؤمنان خاضع و فروتن هستند.\n۳- در برابر ستمکاران قدرتمند هستند.\n۴-  جهاد در راه خدا برنامه همیشگى آنهاست.\n۵-  ثابت قدم بوده و از ملامت کنندگان باکى ندارند.\nدر پایان مى‏‌فرماید: «بدست آوردن این امتیازات (علاوه بر کوشش شخصى)، مرهون فضل الهى است که به هر کس شایسته باشد، داده مى‏‌شود. «ذلِکَ فَضْلُ اللَّهِ یُؤْتِیهِ مَنْ یَشاءُ وَ اللَّهُ واسِعٌ عَلِیمٌ». در روایتى از امام صادق(ع) اوصافى براى یاران حضرت مهدى بیان شده که با اوصاف مذکور در آیه هماهنگ است.(۲) به طور کلى مى‏‌توان اوصاف ، و ویژگى‏هاى یاران خاص حضرت را در روایات چنین شمارش کرد.\n   اوصاف یاران در حدیث‏\n-       شناخت عمیق نسبت به خدا\nامام صادق(ع) مى‏‌فرماید: «در قلوب آنان (یاران مهدى)، نسبت به ذات خدا شکى نیست».(۳) و «آنان به وحدانیت خداوند آن چنان که حق وحدانیت اوست ، اعتقاد دارند».(۴)\n-       معرفت به امام زمان(عج)\nامام سجاد(ع) مى‏‌فرماید: «آنان کسانى‏‌اند که به امامت مهدى(عج) اعتقاد دارند».(۵)\n-       اخلاص\nامام جواد(ع) فرمود: «هنگامى که براى مهدى ، ۳۱۳ تن از اهل اخلاص جمع شد ، خداوند امر او را ظاهر خواهد کرد».(۶)\n-       اطاعت و فرمانبرى\nامام صادق(ع) مى‏‌فرماید: «اطاعت آنان از امام ، بیشتر از فرمانبرى کنیز در برابر مولایش است»(۷)\n-       استقامت\nامام صادق(ع) مى‏‌فرماید: «… گویا قلبهاى آنان مانند تکه‌‏هاى آهن است… محکم‌‏تر از سنگ است».(۸)\n-       جان‌ نثارى\nاز امام صادق(ع) نقل شده است: «آنان پروانه‌وار شمع وجود امام را در میان گرفته و او را با جانشان محافظت مى‏‌کنند».(۹)\n-       برخوردارى از تأییدات الهى\nامام على(ع) فرمود: «… خداوند مردى (مهدى) را در آخرالزمان مى‏‌انگیزاند… او را به ملائکه‏‌اش تأیید کرده و انصارش را حفظ خواهد کرد».(۱۰)\n-       شهادت‏‌طلبى\nامام صادق(ع) فرمود: «یاران مهدى ، آرزو مى‏‌کنند که در راه خدا به شهادت برسند».(۱۱)\n-       صبر و بردبارى\nامام على(ع) مى‏‌فرماید: «یاران مهدى ، گروهى‏‌اند که به خاطر صبر و بردبارى در راه خدا ، بر او منت نمى‏‌گذارند و از اینکه جان خویش را تقدیم حضرت حق مى‏کنند ، به خود نمى‏‌بالند و تکبر نمى‏‌کنند».(۱۲)\n-       شیران روز و زاهدان شب\nامام صادق(ع) فرمود: «گویا من نظر مى‏‌کنم به قائم و اصحاب او در نجف و کوفه ، سجده‏‌ها به پیشانیهاى آنها اثر گذاشته است؛ شیران در روز و راهبان در شب‌‏اند».(۱۳)\n-       همدلى\nامام على(ع) فرمود: «ایشان یکدل و هماهنگ هستند».(۱۴)\n-       خواستار برکت\nاز امام صادق(ع) آمده است: «آنان بر فراز اسبهاى خود دست بر زین امام مى‏‌کشند و تبّرک مى‏‌جویند.(۱۵)\n-       عبادت الهى\nامام صادق(ع) فرمود: «در دل شب ، از خشیت خداوند ناله‏‌هایى دارند ، مانند ناله مادران پسر مرده» و «شب‏‌ها را با عبادت به صبح میرسانند و روزها را با روزه به پایان مى‏‌برند».(۱۶)\n-       شجاعت\nامام على(ع) مى‏‌فرماید: «همه شیرانى‏‌اند که از بیشه‏‌ها خارج شده‏‌اند و اگر اراده کنند ، کوه‏‌ها را از جا بر مى‏‌کنند».(همان)\n-       علم و بصیرت\nامام على(ع) مى‏‌فرماید: «پس گروهى در آن فتنه‏‌ها صیقلى مى‏شوند ، مانند صیقل دادن آهنگر ، شمشیر را. دیده‏‌هاى آنان به نور قرآن جلا داده و تفسیر در گوشهایشان جا گرفته است. در شب جام حکمت را به آنها مى‏‌نوشانند ، بعد از اینکه در بامداد هم نوشیده باشند».(۱۷)\n-       حق یاورى\nامام صادق(ع) مى‏‌فرماید: «خداوند به وسیله آنها ، امام حق را یارى مى‏‌کند».(۱۸)\n-       حکمت نورانى\nاز امام صادق(ع) نقل شده است: «گویى دلهاى آنان مشعل نورانى است».(۱۹)\nبا توجه به این روایات روشن مى‏‌شود که یاران حضرت مهدى(عج) داراى چنان ویژگى‏‌ها و اوصاف برتر و کم نظیرى هستند که به حق در این مقام و موقعیت قرار گرفته‏‌اند و بدین جهت نقش مهمى در پیروزى آن قیام جهانى خواهند داشت.\n   پی‌نوشت‌ها :۱- مائده (۵) ، آیه ۵۴۲- بحارالانوار ، ج ۵۲ ، ص ۳۰۸۳- همان ، ص ۳۱۷۴- بشاره الاسلام ، ص ۲۲۰۵- کمال الدین ، ح ۱، باب ۳۱ ، ح ۲۶- همان ، ح‏۲، ص ۳۷۸-۳۷۷۷- بحارالانوار، ج ۵۲ ، ص ۳۰۸۸- همان ، ص ۳۰۷ ، ح ۸۲۹- همان ، ص ۳۰۸۱۰- همان ، ص ۲۸۰، ح ۶۱۱- همان ، ص ۳۰۷، ح ۸۲۱۲- یوم الخلاص ، ص ۲۲۴۱۳- بحارالانوار ، ج ۵۲ ، ص ۳۸۶۱۴- یوم الخلاص ، ص ۲۲۴۱۵- بحارالانوار ، ج ۵۲ ، ص ۳۰۸۱۶- یوم الخلاص ، ص ۲۲۴۱۷- بحارالانوار ، ج ۵۲ ، ص ۳۳۴، ح ۶۴۱۸- همان ، ص ۳۰۸۱۹- همان.\nسخن امام علی(ع) درباره تداوم امامت تا ظهور امام عصر(عج)\nقال علی بن ابیطالب علیه السلام:الا ان مثل آل محمد(ص) کمثل نجوم السماء: اذا خوی نجم ، طلع نجم ، فکانکم قد تکاملت من الله فیکم الصنائع و اراکم ما کنتم تاملون.   «نهج البلاغه، خطبه ۱۰۰»                    \nامام علی علیه السلام می فرمایند:  آگاه باشید ، مَثَل آل محمد «صلی الله علیه و آله و سلم» چونان ستارگان آسمان است ، اگر ستاره‌ای غروب کند ، ستاره دیگری طلوع خواهد کرد «تا ظهور صاحب الزمان علیه السلام»، گویا می‌بینم در پرتو خاندان پیامبر(ص) نعمت‌های خدا بر شما تمام شده و شما به آنچه آرزو دارید رسیده‌اید.\nمنبع: راه ظهور\n", "post_url_5": "http://saeedem.blog.ir/post/%D8%AE%D8%A8%D8%B1-%D9%81%D9%88%D8%B1%DB%8C", "post_title_5": "خبر فوری...", "post_content_5": "\n\n\n"}