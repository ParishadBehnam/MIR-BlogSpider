{"type": "blog", "blog_name": "نمودهای ماه", "blog_url": "http://nemoodhay-mah.blog.ir/", "post_url_1": "http://nemoodhay-mah.blog.ir/1396/11/05/%DA%AF%D9%81%D8%AA%D9%85%D8%B4", "post_title_1": "گفتمش", "post_content_1": "\n\n\nگفتمش شماره 6 از دفتر\nدرددل\n\nگفتمش دستی بکش بر دلِ خسته ی من\nآمد و دستی کشید، داغ دلم تازه شد\nگفتمش افسارِ دل در بندِ هوس است\nنیمه نگاهی کرد به من، بندِ دلم پاره شد\nگفتمش شاه دلم، می شود رحمی کنی؟\nجرعه ای داد از لبش، روح همچو پروانه شد.\n\nچهار شنبه 1394/08/27\nساعت 01:11 بامداد [دست نویس]", "post_url_2": "http://nemoodhay-mah.blog.ir/1396/11/04/%D8%A8%D8%AF%D9%88%D9%86-%D8%B4%D8%B1%D8%AD", "post_title_2": "بدون شرح", "post_content_2": "\n\n\nبدون شرح شماره 5 از دفتر\nدرددل\n\nتابستانِ گرم این روزها به مزاجم خوش نیست،\nکمی سرد است با من\nخواستم کنارِ تو بنشینم و از تو در\nرابطه با شب بگویم، ولی دیدم خوابم می آید.\nقبل از طلوع بیدار شدم، گفتم راز طلوع\nرا از تو بپرسم، خمیازه ام تا ظهر طول کشید.\nمحو تماشای غروب شدم، بالکل یادم رفت\nسوالی دارم \nشب دوباره آمد؛ خواستم بپرسم، ولی\nنگاهت جور دیگری بود؛ به گمانم بهتر است بخوابم \n\nدوشنبه 1394/06/16\nساعت 14:11 [دست نویس]", "post_url_3": "http://nemoodhay-mah.blog.ir/1396/11/03/%D8%AF%D8%B1%DB%8C%D8%A7%D8%A8", "post_title_3": "دریاب", "post_content_3": "\n\n\nدریاب شماره 4 از دفتر\nدرددل\n\nتاقتم تاق شد وقتی که نفسم بُرید.\nآمدم و احساسِ پژمرده ام را پیوند زدم\nبه لجنزار پستی\nافکارِ همه پوچم مرا قرق خود کرده بود، از بس که\nزیر آفتاب قدم برداشتم\nبا این همه حال گلوی خشکیده ام را با\nآب دریا تر کردم، از سوزش بی آبی\nگلویم سوخت، به گمانم آب دریا شور بود.\nهرچه از آبی بیکران خوردم سرخ بیرون\nآمد.\nنمی دانم، فکر کنم تاقتم تاق شد وقتی که نفسم بُرید. \nغلط املایی ام را ول کن ای دوست، عمق\nفاجعه را دریاب \n\nدوشنبه 1394/05/19\nساعت 20:07 [دست نویس]", "post_url_4": "http://nemoodhay-mah.blog.ir/1396/11/01/%D8%AE%D8%B3%D8%AA%D9%87-%D9%87%D8%B3%D8%AA%D9%85", "post_title_4": "خسته هستم", "post_content_4": "خسته هستم شماره 3 از دفتر\nدرددل\n\nروزگار همانند نخی دورِ من حلقه زده و\nسر نخ در دست کودکی بازیگوش بی آنکه از درد کشیدنش با خبر باشد، تنم را می سوزاند.\n\nخسته هستم؛ همانند سربازِ پاس سه، که\nبدور از چشم پاس بخش ایستاده بخوابد؛ همانند مقُنی که به ته چاه رسیده و آبی\nنیابد. \nخسته هستم؛ به اندازه ی تمام فکر های\nپوچ و توخالی؛ هماند برگی که بی درخت بوده و با هر عشوه ی نسیم رختِ سفر ببندد.\nپاهایم تاول زده از بس که بر ریگ های\nگرم راه رفتم ... \nولی هست کسی پس از این همه سختی، کسی\nرا بفرستد تن سوخته ام را تیمار کند. \nبرای سرباز جایی بیندازد، برای مقنی\nلیوان آبی بیاورد. \nفکرهای تو خالی را پراز امید کند، برگ\nرا در گوشه ی از کتاب جای دهد. \nبرای پاهای تاول زده گیوه ای بدوزد. \nهست کسی \n\nپنجشنبه 1394/01/13\nساعت 22:52 [دست نویس]", "post_url_5": "http://nemoodhay-mah.blog.ir/1396/10/30/%D8%B9%D8%A7%D8%B4%D9%82", "post_title_5": "عاشق", "post_content_5": "عاشق شماره 2 از دفتر درددل\n\nوقتی طنین صدایت را می شنوم، بند بند\nدلم گیتار دست تو می شود.\nمی نوازی، می خوانی، می خندی و من، دست\nبه چانه به تو خیره می شوم\nهر وقت نگاهم به نگاهت گره بخورد، چشم هایم\nرا از تو می گیرم\nبی مهری نیست باورکن!!!، تاب نگاهت را\nندارم\nهمیشه آرزو داشتم، اما آرزوهایم بر چرخ\nروزگار نمی چرخند و من، در گوشه ای از خیال آنها را تجسم می کنم\nولی هست امیدی در کنارِ من، هر گاه دلم\nرا با صدایت، قدم هایت، خنده هایت بلرزانی؛ آرامم می کند.\nعقل به من گفت: رهایش کن !... \nدل نیمه نگاهی انداخت، اشک در کُنج\nچشمش لغزید، گفت: دل اگر عاشق شود عقل حرف مفت\nمی زند!!...\n\nسه شنبه 1394/01/04\nساعت 22:23 [دست نویس]", "post_full_content_5": "\n\n۳۰دی\n\nعاشق\n\n\nعاشق شماره 2 از دفتر درددل\n\nوقتی طنین صدایت را می شنوم، بند بند\nدلم گیتار دست تو می شود.\nمی نوازی، می خوانی، می خندی و من، دست\nبه چانه به تو خیره می شوم\nهر وقت نگاهم به نگاهت گره بخورد، چشم هایم\nرا از تو می گیرم\nبی مهری نیست باورکن!!!، تاب نگاهت را\nندارم\nهمیشه آرزو داشتم، اما آرزوهایم بر چرخ\nروزگار نمی چرخند و من، در گوشه ای از خیال آنها را تجسم می کنم\nولی هست امیدی در کنارِ من، هر گاه دلم\nرا با صدایت، قدم هایت، خنده هایت بلرزانی؛ آرامم می کند.\nعقل به من گفت: رهایش کن !... \nدل نیمه نگاهی انداخت، اشک در کُنج\nچشمش لغزید، گفت: دل اگر عاشق شود عقل حرف مفت\nمی زند!!...\n\nسه شنبه 1394/01/04\nساعت 22:23 [دست نویس]\n\n", "post_full_content_4": "\n\n۰۱بهمن\n\nخسته هستم\n\n\nخسته هستم شماره 3 از دفتر\nدرددل\n\nروزگار همانند نخی دورِ من حلقه زده و\nسر نخ در دست کودکی بازیگوش بی آنکه از درد کشیدنش با خبر باشد، تنم را می سوزاند.\n\nخسته هستم؛ همانند سربازِ پاس سه، که\nبدور از چشم پاس بخش ایستاده بخوابد؛ همانند مقُنی که به ته چاه رسیده و آبی\nنیابد. \nخسته هستم؛ به اندازه ی تمام فکر های\nپوچ و توخالی؛ هماند برگی که بی درخت بوده و با هر عشوه ی نسیم رختِ سفر ببندد.\nپاهایم تاول زده از بس که بر ریگ های\nگرم راه رفتم ... \nولی هست کسی پس از این همه سختی، کسی\nرا بفرستد تن سوخته ام را تیمار کند. \nبرای سرباز جایی بیندازد، برای مقنی\nلیوان آبی بیاورد. \nفکرهای تو خالی را پراز امید کند، برگ\nرا در گوشه ی از کتاب جای دهد. \nبرای پاهای تاول زده گیوه ای بدوزد. \nهست کسی \n\nپنجشنبه 1394/01/13\nساعت 22:52 [دست نویس]\n\n", "post_full_content_3": "\n\n۰۳بهمن\n\nدریاب\n\n\n\n\n\nدریاب شماره 4 از دفتر\nدرددل\n\nتاقتم تاق شد وقتی که نفسم بُرید.\nآمدم و احساسِ پژمرده ام را پیوند زدم\nبه لجنزار پستی\nافکارِ همه پوچم مرا قرق خود کرده بود، از بس که\nزیر آفتاب قدم برداشتم\nبا این همه حال گلوی خشکیده ام را با\nآب دریا تر کردم، از سوزش بی آبی\nگلویم سوخت، به گمانم آب دریا شور بود.\nهرچه از آبی بیکران خوردم سرخ بیرون\nآمد.\nنمی دانم، فکر کنم تاقتم تاق شد وقتی که نفسم بُرید. \nغلط املایی ام را ول کن ای دوست، عمق\nفاجعه را دریاب \n\nدوشنبه 1394/05/19\nساعت 20:07 [دست نویس]\n\n", "post_full_content_1": "\n\n۰۵بهمن\n\nگفتمش\n\n\n\n\n\nگفتمش شماره 6 از دفتر\nدرددل\n\nگفتمش دستی بکش بر دلِ خسته ی من\nآمد و دستی کشید، داغ دلم تازه شد\nگفتمش افسارِ دل در بندِ هوس است\nنیمه نگاهی کرد به من، بندِ دلم پاره شد\nگفتمش شاه دلم، می شود رحمی کنی؟\nجرعه ای داد از لبش، روح همچو پروانه شد.\n\nچهار شنبه 1394/08/27\nساعت 01:11 بامداد [دست نویس]\n\n", "post_full_content_2": "\n\n۰۴بهمن\n\nبدون شرح\n\n\n\n\n\nبدون شرح شماره 5 از دفتر\nدرددل\n\nتابستانِ گرم این روزها به مزاجم خوش نیست،\nکمی سرد است با من\nخواستم کنارِ تو بنشینم و از تو در\nرابطه با شب بگویم، ولی دیدم خوابم می آید.\nقبل از طلوع بیدار شدم، گفتم راز طلوع\nرا از تو بپرسم، خمیازه ام تا ظهر طول کشید.\nمحو تماشای غروب شدم، بالکل یادم رفت\nسوالی دارم \nشب دوباره آمد؛ خواستم بپرسم، ولی\nنگاهت جور دیگری بود؛ به گمانم بهتر است بخوابم \n\nدوشنبه 1394/06/16\nساعت 14:11 [دست نویس]\n\n"}