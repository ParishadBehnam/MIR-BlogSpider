{"type": "blog", "blog_name": "خس", "blog_url": "http://f-fatemi.blog.ir/", "post_url_1": "http://f-fatemi.blog.ir/post/%D8%AA%D8%A7%D8%B2%D9%87-%D9%86%D8%B2%D8%AF%DB%8C%DA%A9-%D8%A8%D9%88%D8%AF-%D8%A7%D8%B2-%D8%A7%DB%8C%D8%B3%D8%AA%DA%AF%D8%A7%D9%87-%D9%87%D9%85-%D8%AC%D8%A7-%D8%A8%D9%85%D8%A7%D9%86%D9%85", "post_title_1": "تازه نزدیک بود از ایستگاه هم جا بمانم!", "post_content_1": "امروز نزدیک بود تصادف کنم. راننده درست پیش پایم زد روی ترمز؛ بعد سرش را از پنجره بیرون نیاورد و رو به من داد نکشید: \"مگه عاشقی؟!\"\nاما خودم که میدانستم...", "post_url_2": "http://f-fatemi.blog.ir/post/%D9%BE%D8%B1%DA%86%D9%85", "post_title_2": "پرچم", "post_content_2": "پرچم که رفت بالای گنبد، غصه تمام قلبم را گرفت؛ اشک شد و همینجور بارید.\nروی پرچم نوشته بود \"السلام علیک یا ابالقاسم ابن السبط المنتجب المجتبی\". مجتبایش را ولی بزرگ تر نوشته بود؛ اصلا فقط مجتبایش معلوم بود و دل من را برد پی حسرت گنبدی که نیست و غربتی که سنگینی اش تمام مدینه را گرفته است...\n", "post_url_3": "http://f-fatemi.blog.ir/post/%D8%AC%D8%A7%DB%8C-%D8%AE%D8%A7%D9%84%DB%8C", "post_title_3": "جای خالی", "post_content_3": "انگار همین دیشب بود که همگی خانه ی آقاجون جمع شده بودیم و انار می خوردیم و خواهرم با شوق غزل های حافظ را می خواند. انگار همین دیشب بود که زن دایی، سرحال سرحال نشسته بود کنار دایی و هردو به خواهرم گوش می دادند که داشت تعبیر فالشان را می گفت. غزلش یادم نیست ولی یادم است که خواهرم رو به دایی می گفت: دنیا حسابی برایتان سخت گرفته است، خیلی سخت و خیلی سخت؛ و ما همگی خیلی بی خیال و خیلی خوشحال بودیم و تخمه می شکستیم.\nاصلا انگار نه انگار که یک سال گذشته و انگار نه انگار که زن دایی دیگر نیست و شب یلدای امسال حتما خیلی غم انگیز خواهد بود...", "post_url_4": "http://f-fatemi.blog.ir/post/%D8%B3%D9%88%DB%8C-%D8%AF%DB%8C%D8%A7%D8%B1-%D8%B9%D8%A7%D8%B4%D9%82%D8%A7%D9%86", "post_title_4": "سوی دیار عاشقان", "post_content_4": "من جبهه نبوده ام ولی می گویم حال و هوای این شب های مسجد محل، عینا شبیه شب های بعد از عملیات است؛ عده ی کثیری رفته اند و جامانده ها هم دارند حسرت نرفتن شان و غصه ی بی لیاقتی شان را می خورند...", "post_url_5": "http://f-fatemi.blog.ir/post/%D8%A8%DB%8C-%D8%BA%D9%85%DB%8C", "post_title_5": "بی غمی", "post_content_5": "رفته ام کتاب فروشی.می پرسم \"آه\" دارید؟! جواب می دهد نه!\nمی پرسم \"درد\" دارید؟! باز هم می گوید نه!\nمی گویم انشالله ناله و زاری و افسوس و فغان هم نداشته باشید...\n\nپ.ن: کتاب \"آه\" از یاسین حجازی و کتاب \"درد\" از صادق کرمیار.", "post_full_content_5": "\nبی غمی\n\n\n\nرفته ام کتاب فروشی.می پرسم \"آه\" دارید؟! جواب می دهد نه!\nمی پرسم \"درد\" دارید؟! باز هم می گوید نه!\nمی گویم انشالله ناله و زاری و افسوس و فغان هم نداشته باشید...\n\nپ.ن: کتاب \"آه\" از یاسین حجازی و کتاب \"درد\" از صادق کرمیار.\n\n", "post_full_content_4": "\nسوی دیار عاشقان\n\n\n\nمن جبهه نبوده ام ولی می گویم حال و هوای این شب های مسجد محل، عینا شبیه شب های بعد از عملیات است؛ عده ی کثیری رفته اند و جامانده ها هم دارند حسرت نرفتن شان و غصه ی بی لیاقتی شان را می خورند...\n\n", "post_full_content_2": "\nپرچم\n\n\n\nپرچم که رفت بالای گنبد، غصه تمام قلبم را گرفت؛ اشک شد و همینجور بارید.\nروی پرچم نوشته بود \"السلام علیک یا ابالقاسم ابن السبط المنتجب المجتبی\". مجتبایش را ولی بزرگ تر نوشته بود؛ اصلا فقط مجتبایش معلوم بود و دل من را برد پی حسرت گنبدی که نیست و غربتی که سنگینی اش تمام مدینه را گرفته است...\n\n\n", "post_full_content_3": "\nجای خالی\n\n\n\nانگار همین دیشب بود که همگی خانه ی آقاجون جمع شده بودیم و انار می خوردیم و خواهرم با شوق غزل های حافظ را می خواند. انگار همین دیشب بود که زن دایی، سرحال سرحال نشسته بود کنار دایی و هردو به خواهرم گوش می دادند که داشت تعبیر فالشان را می گفت. غزلش یادم نیست ولی یادم است که خواهرم رو به دایی می گفت: دنیا حسابی برایتان سخت گرفته است، خیلی سخت و خیلی سخت؛ و ما همگی خیلی بی خیال و خیلی خوشحال بودیم و تخمه می شکستیم.\nاصلا انگار نه انگار که یک سال گذشته و انگار نه انگار که زن دایی دیگر نیست و شب یلدای امسال حتما خیلی غم انگیز خواهد بود...\n\n", "post_full_content_1": "\nتازه نزدیک بود از ایستگاه هم جا بمانم!\n\n\n\nامروز نزدیک بود تصادف کنم. راننده درست پیش پایم زد روی ترمز؛ بعد سرش را از پنجره بیرون نیاورد و رو به من داد نکشید: \"مگه عاشقی؟!\"\nاما خودم که میدانستم...\n\n"}