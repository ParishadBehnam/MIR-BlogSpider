{"type": "blog", "blog_name": "الهی به امید تو", "blog_url": "http://mamdk.blog.ir/", "post_url_1": "http://mamdk.blog.ir/1396/11/01/%D8%B3%D8%A7%D9%84%D8%B1%D9%88%D8%B2-%D8%B1%D8%AD%D9%84%D8%AA-%D8%AD%D8%A7%D8%AC-%D8%B4%DB%8C%D8%AE-%D8%B9%D8%A8%D8%A7%D8%B3-%D9%82%D9%85%DB%8C", "post_title_1": "دلنوشته سالروز رحلت حاج شیخ عباس قمی", "post_content_1": "امروز صبح مثل دیروز باخود خلوت کرده بودم\nو در تلگرام واسه خودم میگشتم که یه روز شمار نظرم رو جلب کرد\n\n☀️امروز: یکشنبه :\n1 بهمن ماه 96\n3 جمادی الاول 1439 هجری قمری\n21 ژانویه 2018 میلادی\n\n☀️ رویدادهای مهم این روز در تقویم خورشیدی  \n\n1• رحلت محدث کبیر شیعه \"حاج شیخ عباس قمی\" صاحب مَفاتیحُ الجَنان (1319 ش)\n2• ترور انقلابی \"حسنعلی منصور\" توسط \"بخارایی\" عضو هیأت مؤتلفه اسلامی (1343ش)\n3• به موجب تصویب هیئت وزیران، بیمه های اجتماعی کارگران، تأسیس و آغاز به کار نمود. (1331 ش)\nو ...\n\n\nهمون خط اول رو خوندم تو فکرم مفاتیح الجنان خطور کرد\nروزی تو همین تلگرام دعایی دیدم که هر بخواند و فلان کار رو انجام دهد \nمعشوقش بهش وابسته خواهد شد و فلان خواهد شد(دیگه نمیخوام زیاد توضیح دهم)\nمنبع یه کتابی رو گفته بود غیر مفاتیح\nمنم صبر کردم و یه روز از استادمون در مورد کتاب سوال کردم\nو اون هم به شدت من رو از رفتن به سراغ چنین کتابی منع کرد\n\nو بهم دعای توسل رو پیشنهاد داد \nهرچند از چله خواندن توسل هم  تاثیر چندانی ندیده ام\nاما دلم رو حداقل آرام کرد\n\nقبلا هم یه جایی خونده بودم که شیخ عباس کاش باب وصالی هم در مفاتیحت داشتی\n\nاین افکار باعث شد طبع شعرم باز شکوفا شود  و این رباعی حاصلش شد\n\nسالروز فوت شیخ عباس قمی و من آزرده حال\nخسته ام از این فراق و عاجزم از شرح حال\n\nدر مفاتیحش به هر دردی ، دعا آورده است\nکاش ذکری یادمان می داد  در باب وصال\nساعت 09:48\n\n\n\n", "post_url_2": "http://mamdk.blog.ir/1396/10/30/%D8%A8%D9%87-%D8%BA%D9%85-%DA%A9%D8%B3%DB%8C-%D8%A7%D8%B3%DB%8C%D8%B1%D9%85", "post_title_2": "به غم کسی اسیرم", "post_content_2": "به غم کسی اسیرم که ز من خبر ندارد\nعجب از محبت من که بر او اثر ندارد\n\nغلط است هر که گوید که به دل ره است دل را\nدل من ز غصه خون شد،  دل او خبر ندارد\n\nچند سال پیش بود خدا میداند ، که این رباعی رو دیدم و از اون موقع بر دل نشست\nالبته اون زمون نه محبتی از من دیده بود و نه من اینگونه اســـیـر بودم.\nوقتی با خود خلوت میکنم میگم خدا هم میدونست که دل آدمی ممکنه به جایی بند بشه ، که قفسه سینه رو تا این حد محکم طراحی کرده، اما امان از این دلبر ها ، این سارقان حرفه ای ، خب وقتی دزد از بانک و گاوصندوق به این محکمی دزدی میکنه ، دیگر از من ناتوان چه بر می آید. و با چه ابزاری میتوانم مقابله کنم با این دلبر توانا  !\nکه همین دلبر ، توان «با پنبه سر بریدن» را دارد. \n\nخلاصه درسته که اون موقع به حال شاعر دلم سوخت که مصرع سوم چنین سروده و شاید درکش نمیکردم\nاما الان ...\nکسی هم نیست دلش برایم بسوزد.\nوشاید به شاعر بگم ممکنه خبر داره و خودشو به اون راه زده باشه!\n\nخلاصه خلوت کردن تو این شرایط اصلا توصیه نمی شود چون حالتان را آشفته تر می‏ کند.\n\n\nپ ن :امروز تو همچین شرایطی تو محیط خلوتی بودم و این شعر به سراغم اومد و منم تو فکر بودم که این گونه نوشتم\n ", "post_url_3": "http://mamdk.blog.ir/1396/10/26/%D8%A7%D9%86%D8%AF%D8%B1-%D8%A7%D8%AD%D9%88%D8%A7%D9%84%D8%A7%D8%AA-%D8%A8%D9%86%D8%AF%D9%87", "post_title_3": "اندر احوالات بنده طنز گونه", "post_content_3": "‏امروز تو بازار دو نفر با هم صحبت میکردن \nیکی گفت :'لندکروز رو چند خریدی؟'\nاونیکی گفت'٧٠٠- ٧٥٠ دقیق یادم نیست'\n\nپ ن : اون 'دقیق یادم نیستش' رو من داشتم \nفکر میکنم باهاش میتونستم زن بگیرم!:(((\n\n\nاینم حیفم اومد نخونید\n\nغلام چشم آن ترکم که در خواب خوش مستی، \nنگارین گلشنش روی است و مشکین سایبان ابرو\nتو کافر دل نمیبندی نقاب زلف و میترسم \n\nکه محرابم بگرداند خم آن دلستان ابرو\n", "post_url_4": "http://mamdk.blog.ir/1396/10/02/%D8%B5%D9%86%D9%85%D8%A7-%D8%A8%D8%A7-%D8%BA%D9%85-%D8%B9%D8%B4%D9%82-%D8%AA%D9%88-%DA%86%D9%87-%D8%AA%D8%AF%D8%A8%DB%8C%D8%B1-%DA%A9%D9%86%D9%85", "post_title_4": "صنما با غم عشق تو چه تدبیر کنم", "post_content_4": "قبل از اون روز به فال اعتقادی نداشتم ، البته به جاش استخاره می کردم\nاما امان از روزگار ، اون روز نمیدانم چرا (میدانم) منم نیت کردم هرچند باز یقین زیادی نداشتم ؛ فالی گرفتم\nدر عین ناباوری موضوع بسیار مرتبط با نیتم در اومد ولی خبری که بهم داد قابل باور نبود\nتا اینکه روزگار گذشت و فهمیدم خبرش هم بسیار دقیق بود.بعد از اون روی آوردم به فال گرفتن و یه دیوان کامل ولی خیلی کوچک از لابه لای کتب پدر پیدا کردم و گاه و بی گاه میرفتم سراغ دیوان کوچکِ حافظ بزرگ .\n\n\nاما دیشب از اولین لحظات ورود به مهمانی ، داخل سفره میان اون همه خوراکی های رنگین  و جور واجور چشمم افتاد به کتابی که رو جلدش نوشته بود دیوان حافظ (هر چند دیوان کامل نبود)\nولی تمام فکر و ذکرم از اول این شد که تفالی از حضرت بگیرم ، خصوصا این که در اون جمع شلوغ تقریبا تنها بودم\nزمان هم خیلی کند کند سپری میشد\n\nمن در میان جمع و دلم جای دیگری بود !*1\nو مثل همیشه\n\nگردش سال فقط یک شب یلدا دارد    \nمن ، بی تو هزاران شب یلدا دارم*2\n\nحال چه فرقی میکند دیشب فقط یک دقیقه بیشتر از اون هزاران شب بود ، برای ما زیاد تفاوت نمی کرد چون\n\nشب های هجر را گذراندیم و زنده ایم     \nما را به سخت جانی خود این گمان نبود*3\n\n\nخلاصه بعد مدتی از صاحب خانه اجازه گرفتم تا دیوان را بردارم\nتا خواستم شروع کنم ، انگار نه انگار که همین کتاب تا چند لحظه قبل همینجا بود\nاز دستم گرفتند و شروع کردند به فال گرفتن\n\nشب یلدا همگی شعر و غزل می خوانند  \n\"من ز خال لبت ای دوست\" دو بیتی گفتم! *4\n\n.\n\nفرض بر این که میان من و تو هیچ نبود\nتو نباید شب #یلدا به دلم سر بزنی؟! *5\n\n.\n\nخلاصه کتاب رسید به دستم ، باز یکی میخواست ازم بگیره ، نذاشتم هول هولکی فالی گرفتم!\n\n«صنما با غم عشق تو ، چه تدبیر کنم»*6 اومد ، اونجا بود که یاد این بیت افتادم \nهر شبِ عمرم به یادت اشک می‌ریزم ولی \nبعدِ حافظ‌خوانیِ شب‌های یلدا بیشتر *7\n\nامیدوارم هر چه سریعتر حضرت دوست این نوشته هارو بخونه ،منو اینطور حیران وسرگردون نذاره ،ای دوست \n\n“عاشقم گر نیستی لطفی بکن نفرت بورز …\nبی تفاوت بودنت هر لحظه آبم می کند” *8\n\n\nگذشت این فصل شورانگیز بى تو\nزمستانى ترین پاییز بى تو\n\nرسیده موسم دى ماه و حالا\nگمانم بگذرد این نیز بى تو *9\n:(((\n\n\n+ خوشحال میشوم با شعری یا حداقل بیتی و لااقل نظری دلشادم کنید\n*1 سعدی\n*2نمیدونم*_^\n*3کشکول شیخ بهایی\n*4محمد قربان نژاد\n*5امید احسان زاده\n*6حافظ\n*7حامد عسکری\n*8فاضل نظری\n*9طاهره داورى\n", "post_url_5": "http://mamdk.blog.ir/1396/09/28/%D8%AF%D8%A7%D9%86%D8%B4%DA%AF%D8%A7%D9%87-2", "post_title_5": "دانشگاه 2", "post_content_5": "سعی کردم ماجراهای بامزه رو تو این پست تعریف کنم\nباشد که بر دل نشیند.\n\n\nهمچنان که قبلا گفتم\nانگیزه و علاقه که قبلا داشتم باعث شد واسه سه ماه که تا بهمن ماه مونده بود طی برنامه یه کار سه ماهه شروع کردم هرچند تو سه ماه تموم نشد و خانواده کمک کردن و تموم کردیم .\n\nخلاصه بهمن ماه رسید و طبق تغییر رشته ای که داشتم تو دانشگاه هیچ کسی رو نمیشناختم \nو به هر کس میرسیدم سلام می کردم تا دوست شوم\nاعتراف میکنم\nساختمان های انستیتو ما معماری سبک مدرن داشت ، یعنی همه فضا ها شبیه هم ساخته شدند\nهفته اول معمولا کلاس ها تق و لق برگزار میشه از کلاس خارج شدم دیدم یکی از کلاس ها کیپ تا کیپ پر شده\nبا خودم گفتم خدایا این چه کلاسیه که اینقدر دانشجو داره؟\n\nبعدا فهمیدم کلاس نبود بوفه دانشگاهمونه\n\nخلاصه همون روز اول یکی از اساتید اسم و محل زندگی رو میپرسید دیدم یه نفر همشهری و تو محله قدیمی ما زندگی میکنه بعد کلاس گفتم کجای اون محل زندگی میکنین و ارتباط دوستی برقرار کردم\nاین فرد همون کسیه که طی بیست سال تحصیل یکی از نزدیکترین دوستام بوده و هست\n(امروز قرار بود با هم بریم برا تسویه که با توجه به خواب موندن هردومون به فردا موکول شده)\n\nهمون روزای اول فهمیدم طرفدار تیم رقیبه\nوشاید چون مکمل هم بودیم دوستی مون ادامه داره\nقابل توجه کسانی که میگن زن وشوهر باید به هم شبیه باشن ، قبول،  ولی باید در برخی مواقع هم مکمل هم باشن من فکر میکنم این طور زندگی شون از یکنواختی در میاد ، البته نظر شخصیه و نظر شما هم مهمه\n\nبعد دیدم اهل گیم هم هست قرار شد لپ تاپ بیاره و باهم تو دانشگاه گیم بازی کنیم\nدسته بازی بردیم و تو آنتراکتِ آخر ، روز آخر هفته  شروع کردیم به بازی\nهمه دورمون جمع شده بودن \nوای چه شور و هیجانی داشت\nاسترسی که تماشاگران میدادن قابل وصف نبود\nپاهامون داشت رو صندلی میلرزید\nگیم فوتبال بود\nیکی میگفت آقای فلانی پاس بده پاس بده\nاون یکی میگفت شوت، شوت زود باش\n\n\nترم های بعدم یاد گرفتیم روز چهارشنبه تا ظهر کلاس برمیداشتیم و بعد کلاس میرفتیم به یه کلاس خالی و دوتایی چندتا فوتبال میزدیم\n\nیه خاطره بامزه:\nیه روزم ترم دو یا سه قبل عید بود باز کلاس  ها تق و لق بود رفتیم تو یه کلاس خالی بازی کنیم\nیهو دیدیم صدای قفل در میاد \nسریع پریدم از کلاس بیرون دیدم آره طبقه پایین سرایدار  در انستیتو رو قفل کرده و داره میره\nداد زدم آقای فلانی آقای فلانی ما اینجا موندیم\nبرگشت و در رو باز کرد\nبعد اون دیگه آقای فلانی هم عادت کرده بود به بازی های آخر هفته ما\n\n\n\nیه دوست صبحانه هم داشتم به نام بهزاد\n\nیه روز که کلاس کارگاهی داشتم نتونستم صبحانه بخورم پنیر از خونه برداشتم بین راه نون خریدم و داشتم انتراکت تو کلاس صبحانه میخوردم که به بهزاد تعارف کردم\nاونم اومد و باهم خوردیم\nبعدش واسه هفته بعد قرار شد نون رو من بخرم اونم پنیر بیاره\nبعد کم کم مخلفات هم اظافه شده بود \nچایی دم کرده تو فلاکس (نه از این چای های لیپتون و آماده)، استکان ، سفره ، خامه ، مربا و ...\nترم دوم و سوم و چهارم هم موقع انتخاب واحد هماهنگ شده بودیم کلاس های کارگاهی رو با هم انتخاب میکردیم و تو انتراکت اول صبحانه مفسلی نوش جان میکردیم\n\nیه خاطره بامزه\nمعمولا به همه تعارف میکردیم که صبحانه رو با هم بخوریم\n\nیه روز بهزاد به یکی تعارف کرد\nاون بنده خدا هم عجله داشت اومد فورا چند تا لقمه بگیره بخوره و بره سره کارش\nیهو بهزاد برگشت و بهش گفت:\nمهندس امروز تمرینه هااااااا\n\nمسابقه فردا برگزار میشه :D\n\nاین بنده خدا همونطور که لقمه دهنش بود سرخ شد\nدیگه نتونست چیزی بخوره\nگفتیم بیا بابا بخدا شوخی میکردیم ولی بدجور خجالت کشیده بود\n\nادامه دارد ...", "post_full_content_2": "\nبه غم کسی اسیرم\n\n\n\n\n\nبه غم کسی اسیرم که ز من خبر ندارد\nعجب از محبت من که بر او اثر ندارد\n\nغلط است هر که گوید که به دل ره است دل را\nدل من ز غصه خون شد،  دل او خبر ندارد\n\nچند سال پیش بود خدا میداند ، که این رباعی رو دیدم و از اون موقع بر دل نشست\nالبته اون زمون نه محبتی از من دیده بود و نه من اینگونه اســـیـر بودم.\nوقتی با خود خلوت میکنم میگم خدا هم میدونست که دل آدمی ممکنه به جایی بند بشه ، که قفسه سینه رو تا این حد محکم طراحی کرده، اما امان از این دلبر ها ، این سارقان حرفه ای ، خب وقتی دزد از بانک و گاوصندوق به این محکمی دزدی میکنه ، دیگر از من ناتوان چه بر می آید. و با چه ابزاری میتوانم مقابله کنم با این دلبر توانا  !\nکه همین دلبر ، توان «با پنبه سر بریدن» را دارد. \n\nخلاصه درسته که اون موقع به حال شاعر دلم سوخت که مصرع سوم چنین سروده و شاید درکش نمیکردم\nاما الان ...\nکسی هم نیست دلش برایم بسوزد.\nوشاید به شاعر بگم ممکنه خبر داره و خودشو به اون راه زده باشه!\n\nخلاصه خلوت کردن تو این شرایط اصلا توصیه نمی شود چون حالتان را آشفته تر می‏ کند.\n\n\nپ ن :امروز تو همچین شرایطی تو محیط خلوتی بودم و این شعر به سراغم اومد و منم تو فکر بودم که این گونه نوشتم\n \n\n", "post_full_content_4": "\nصنما با غم عشق تو چه تدبیر کنم\n\n\n\n\n\nقبل از اون روز به فال اعتقادی نداشتم ، البته به جاش استخاره می کردم\nاما امان از روزگار ، اون روز نمیدانم چرا (میدانم) منم نیت کردم هرچند باز یقین زیادی نداشتم ؛ فالی گرفتم\nدر عین ناباوری موضوع بسیار مرتبط با نیتم در اومد ولی خبری که بهم داد قابل باور نبود\nتا اینکه روزگار گذشت و فهمیدم خبرش هم بسیار دقیق بود.بعد از اون روی آوردم به فال گرفتن و یه دیوان کامل ولی خیلی کوچک از لابه لای کتب پدر پیدا کردم و گاه و بی گاه میرفتم سراغ دیوان کوچکِ حافظ بزرگ .\n\n\nاما دیشب از اولین لحظات ورود به مهمانی ، داخل سفره میان اون همه خوراکی های رنگین  و جور واجور چشمم افتاد به کتابی که رو جلدش نوشته بود دیوان حافظ (هر چند دیوان کامل نبود)\nولی تمام فکر و ذکرم از اول این شد که تفالی از حضرت بگیرم ، خصوصا این که در اون جمع شلوغ تقریبا تنها بودم\nزمان هم خیلی کند کند سپری میشد\n\nمن در میان جمع و دلم جای دیگری بود !*1\nو مثل همیشه\n\nگردش سال فقط یک شب یلدا دارد    \nمن ، بی تو هزاران شب یلدا دارم*2\n\nحال چه فرقی میکند دیشب فقط یک دقیقه بیشتر از اون هزاران شب بود ، برای ما زیاد تفاوت نمی کرد چون\n\nشب های هجر را گذراندیم و زنده ایم     \nما را به سخت جانی خود این گمان نبود*3\n\n\nخلاصه بعد مدتی از صاحب خانه اجازه گرفتم تا دیوان را بردارم\nتا خواستم شروع کنم ، انگار نه انگار که همین کتاب تا چند لحظه قبل همینجا بود\nاز دستم گرفتند و شروع کردند به فال گرفتن\n\nشب یلدا همگی شعر و غزل می خوانند  \n\"من ز خال لبت ای دوست\" دو بیتی گفتم! *4\n\n.\n\nفرض بر این که میان من و تو هیچ نبود\nتو نباید شب #یلدا به دلم سر بزنی؟! *5\n\n.\n\nخلاصه کتاب رسید به دستم ، باز یکی میخواست ازم بگیره ، نذاشتم هول هولکی فالی گرفتم!\n\n«صنما با غم عشق تو ، چه تدبیر کنم»*6 اومد ، اونجا بود که یاد این بیت افتادم \nهر شبِ عمرم به یادت اشک می‌ریزم ولی \nبعدِ حافظ‌خوانیِ شب‌های یلدا بیشتر *7\n\nامیدوارم هر چه سریعتر حضرت دوست این نوشته هارو بخونه ،منو اینطور حیران وسرگردون نذاره ،ای دوست \n\n“عاشقم گر نیستی لطفی بکن نفرت بورز …\nبی تفاوت بودنت هر لحظه آبم می کند” *8\n\n\nگذشت این فصل شورانگیز بى تو\nزمستانى ترین پاییز بى تو\n\nرسیده موسم دى ماه و حالا\nگمانم بگذرد این نیز بى تو *9\n:(((\n\n\n+ خوشحال میشوم با شعری یا حداقل بیتی و لااقل نظری دلشادم کنید\n*1 سعدی\n*2نمیدونم*_^\n*3کشکول شیخ بهایی\n*4محمد قربان نژاد\n*5امید احسان زاده\n*6حافظ\n*7حامد عسکری\n*8فاضل نظری\n*9طاهره داورى\n\n\n", "post_full_content_1": "\nدلنوشته سالروز رحلت حاج شیخ عباس قمی\n\n\n\n\n\nامروز صبح مثل دیروز باخود خلوت کرده بودم\nو در تلگرام واسه خودم میگشتم که یه روز شمار نظرم رو جلب کرد\n\n☀️امروز: یکشنبه :\n1 بهمن ماه 96\n3 جمادی الاول 1439 هجری قمری\n21 ژانویه 2018 میلادی\n\n💠☀️ رویدادهای مهم این روز در تقویم خورشیدی  \n\n1• رحلت محدث کبیر شیعه \"حاج شیخ عباس قمی\" صاحب مَفاتیحُ الجَنان (1319 ش)\n2• ترور انقلابی \"حسنعلی منصور\" توسط \"بخارایی\" عضو هیأت مؤتلفه اسلامی (1343ش)\n3• به موجب تصویب هیئت وزیران، بیمه های اجتماعی کارگران، تأسیس و آغاز به کار نمود. (1331 ش)\nو ...\n\n\nهمون خط اول رو خوندم تو فکرم مفاتیح الجنان خطور کرد\nروزی تو همین تلگرام دعایی دیدم که هر بخواند و فلان کار رو انجام دهد \nمعشوقش بهش وابسته خواهد شد و فلان خواهد شد(دیگه نمیخوام زیاد توضیح دهم)\nمنبع یه کتابی رو گفته بود غیر مفاتیح\nمنم صبر کردم و یه روز از استادمون در مورد کتاب سوال کردم\nو اون هم به شدت من رو از رفتن به سراغ چنین کتابی منع کرد\n\nو بهم دعای توسل رو پیشنهاد داد \nهرچند از چله خواندن توسل هم  تاثیر چندانی ندیده ام\nاما دلم رو حداقل آرام کرد\n\nقبلا هم یه جایی خونده بودم که شیخ عباس کاش باب وصالی هم در مفاتیحت داشتی\n\nاین افکار باعث شد طبع شعرم باز شکوفا شود  و این رباعی حاصلش شد\n\nسالروز فوت شیخ عباس قمی و من آزرده حال\nخسته ام از این فراق و عاجزم از شرح حال\n\nدر مفاتیحش به هر دردی ، دعا آورده است\nکاش ذکری یادمان می داد  در باب وصال\nساعت 09:48\n\n\n\n\n\n", "post_full_content_5": "\nدانشگاه 2\n\n\n\n\n\nسعی کردم ماجراهای بامزه رو تو این پست تعریف کنم\nباشد که بر دل نشیند.\n\n\nهمچنان که قبلا گفتم\nانگیزه و علاقه که قبلا داشتم باعث شد واسه سه ماه که تا بهمن ماه مونده بود طی برنامه یه کار سه ماهه شروع کردم هرچند تو سه ماه تموم نشد و خانواده کمک کردن و تموم کردیم .\n\nخلاصه بهمن ماه رسید و طبق تغییر رشته ای که داشتم تو دانشگاه هیچ کسی رو نمیشناختم \nو به هر کس میرسیدم سلام می کردم تا دوست شوم\nاعتراف میکنم\nساختمان های انستیتو ما معماری سبک مدرن داشت ، یعنی همه فضا ها شبیه هم ساخته شدند\nهفته اول معمولا کلاس ها تق و لق برگزار میشه از کلاس خارج شدم دیدم یکی از کلاس ها کیپ تا کیپ پر شده\nبا خودم گفتم خدایا این چه کلاسیه که اینقدر دانشجو داره؟\n\nبعدا فهمیدم کلاس نبود بوفه دانشگاهمونه\n\nخلاصه همون روز اول یکی از اساتید اسم و محل زندگی رو میپرسید دیدم یه نفر همشهری و تو محله قدیمی ما زندگی میکنه بعد کلاس گفتم کجای اون محل زندگی میکنین و ارتباط دوستی برقرار کردم\nاین فرد همون کسیه که طی بیست سال تحصیل یکی از نزدیکترین دوستام بوده و هست\n(امروز قرار بود با هم بریم برا تسویه که با توجه به خواب موندن هردومون به فردا موکول شده)\n\nهمون روزای اول فهمیدم طرفدار تیم رقیبه\nوشاید چون مکمل هم بودیم دوستی مون ادامه داره\nقابل توجه کسانی که میگن زن وشوهر باید به هم شبیه باشن ، قبول،  ولی باید در برخی مواقع هم مکمل هم باشن من فکر میکنم این طور زندگی شون از یکنواختی در میاد ، البته نظر شخصیه و نظر شما هم مهمه\n\nبعد دیدم اهل گیم هم هست قرار شد لپ تاپ بیاره و باهم تو دانشگاه گیم بازی کنیم\nدسته بازی بردیم و تو آنتراکتِ آخر ، روز آخر هفته  شروع کردیم به بازی\nهمه دورمون جمع شده بودن \nوای چه شور و هیجانی داشت\nاسترسی که تماشاگران میدادن قابل وصف نبود\nپاهامون داشت رو صندلی میلرزید\nگیم فوتبال بود\nیکی میگفت آقای فلانی پاس بده پاس بده\nاون یکی میگفت شوت، شوت زود باش\n\n\nترم های بعدم یاد گرفتیم روز چهارشنبه تا ظهر کلاس برمیداشتیم و بعد کلاس میرفتیم به یه کلاس خالی و دوتایی چندتا فوتبال میزدیم\n\nیه خاطره بامزه:\nیه روزم ترم دو یا سه قبل عید بود باز کلاس  ها تق و لق بود رفتیم تو یه کلاس خالی بازی کنیم\nیهو دیدیم صدای قفل در میاد \nسریع پریدم از کلاس بیرون دیدم آره طبقه پایین سرایدار  در انستیتو رو قفل کرده و داره میره\nداد زدم آقای فلانی آقای فلانی ما اینجا موندیم\nبرگشت و در رو باز کرد\nبعد اون دیگه آقای فلانی هم عادت کرده بود به بازی های آخر هفته ما\n\n\n\nیه دوست صبحانه هم داشتم به نام بهزاد\n\nیه روز که کلاس کارگاهی داشتم نتونستم صبحانه بخورم پنیر از خونه برداشتم بین راه نون خریدم و داشتم انتراکت تو کلاس صبحانه میخوردم که به بهزاد تعارف کردم\nاونم اومد و باهم خوردیم\nبعدش واسه هفته بعد قرار شد نون رو من بخرم اونم پنیر بیاره\nبعد کم کم مخلفات هم اظافه شده بود \nچایی دم کرده تو فلاکس (نه از این چای های لیپتون و آماده)، استکان ، سفره ، خامه ، مربا و ...\nترم دوم و سوم و چهارم هم موقع انتخاب واحد هماهنگ شده بودیم کلاس های کارگاهی رو با هم انتخاب میکردیم و تو انتراکت اول صبحانه مفسلی نوش جان میکردیم\n\nیه خاطره بامزه\nمعمولا به همه تعارف میکردیم که صبحانه رو با هم بخوریم\n\nیه روز بهزاد به یکی تعارف کرد\nاون بنده خدا هم عجله داشت اومد فورا چند تا لقمه بگیره بخوره و بره سره کارش\nیهو بهزاد برگشت و بهش گفت:\nمهندس امروز تمرینه هااااااا\n\nمسابقه فردا برگزار میشه :D\n\nاین بنده خدا همونطور که لقمه دهنش بود سرخ شد\nدیگه نتونست چیزی بخوره\nگفتیم بیا بابا بخدا شوخی میکردیم ولی بدجور خجالت کشیده بود\n\nادامه دارد ...\n\n", "post_full_content_3": "\nاندر احوالات بنده طنز گونه\n\n\n\n\n\n‏امروز تو بازار دو نفر با هم صحبت میکردن \nیکی گفت :'لندکروز رو چند خریدی؟'\nاونیکی گفت'٧٠٠- ٧٥٠ دقیق یادم نیست'\n\nپ ن : اون 'دقیق یادم نیستش' رو من داشتم \nفکر میکنم باهاش میتونستم زن بگیرم!:(((\n\n\nاینم حیفم اومد نخونید\n\nغلام چشم آن ترکم که در خواب خوش مستی، \nنگارین گلشنش روی است و مشکین سایبان ابرو\nتو کافر دل نمیبندی نقاب زلف و میترسم \n\nکه محرابم بگرداند خم آن دلستان ابرو\n\n\n"}