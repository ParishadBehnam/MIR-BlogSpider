{"type": "blog", "blog_name": "دفتر خاطرات من", "blog_url": "http://talkhoshirin2020.blog.ir/", "post_url_1": "http://talkhoshirin2020.blog.ir/1396/11/%D9%87%D9%85%D9%87%20%D8%B4%DB%8C%DB%8C%DB%8C%D8%A8", "post_title_1": "152", "post_content_1": "خواهرم میگه،اولش برای آدم ها جاذبه داری\nیه مدت کوتاهی که میگذره دافعه داری و ازت دور میشن\nباید خیلی صبور باشن تا به مرور بشناسنت\nودوستت داشته باشن.\nشاید علت اینکه دوستی های جدیدم دوام ندارن همین باشه.\n\n\n\n\nتو برنامه رشید پور با یه کرمانشاهی تماس تلفنی داشتن\nآقاهه گفت با ماهم مثل فلسطینی ها رفتار کنید.\nهیچی نتونست بگه.\nازاین حرفش خیلی خوشم اومد.\n\n\n\n\nجدیدا به این نتیجه رسیدم زیادی کتاب خوندن هم خوب نیست\nچون دچار توهم میشی که همه چی دانی\nوهمیشه حق باتوئه.\nو در ضمن هرچیزی هم که تو کتاب ها نوشته شده درست نیست که.\nممکنه ازاینور بوم بیفتی.\nاندازه نگهدار که اندازه نکوست.\n\n\n\n\nعموی من حاضر نشد یک ماه سختی بکشه وبمونه پیش مادرش\nرفتن واون پیرزن رو آوردن اینجا وبهش گفتن حق نداری بگی منو ببرین خونم.\nقرارشد دوماه بمونه اونجا ودوماهم خونه ما.\nاما فعلا که حاضرنشده بیاد خونه ما،چون خونه ما طبقه سومه وآسانسورهم نداره.\nو حسابی اون هارو کلافه کرده.\nبه نظرم که حقشونه\n\n\n\nهمسایه ها اومدن خونمون،ازخونمون خوششون اومد.\nازکتابخونم و نیمکت سنتی مون هم خیلی تعریف کردن.\nشب که شوهرجانم اومد به خاطر اینکه چیزای خوبی میخره تشکر کردم.\nبا اون همه غمی که داره این روزا،لبخند رضایت رو لبش اومد.\nخدایا امیدم به همون آیه ایه که خودت نازل کردی.\nفَإِنَّ مَعَ الْعُسْرِ یُسْرًا", "post_url_2": "http://talkhoshirin2020.blog.ir/1396/10/%D8%A8%DB%8C%20%D8%A8%D8%B1%D9%81%DB%8C", "post_title_2": "151", "post_content_2": "به نظرم خیلی ترسناکهآخر دی ماه باشه\nاما تو با لباس آستین کوتاه و یه سوشرت بری بیرون و سردت نشه.\nآخه چرااااااا!!!\nنه به پارسال نه به امسال.\nازبرف هیچ خبری نیست.\nخدایا پس کی؟\n\n\n\n\n\nهمسایه روبرویی  میگفت یکی ازهمکاراش سرطان داشته\nوقتی به خواهرشوهرش میگن،سکته میکنه ومیمیره\nآخه عروس وخواهرشوهرخیلی به هم علاقه داشتن.\nتاچهلم خواهرشوهر،به عروس نمیگن که مرده.\nبعدیه مدت کوتاهی هم عروس فوت میکنه ومیمیره.\nکنارهم خاکشون میکنن.\n\n\n\n\n\nبرای یه کاری رفته بودم نیروی انتظامی تا عدم سوپیشینه بگیرم.\nاصلا فکرشو نمیکردم این همه خوش اخلاق و مهربون باشن کارمندای خانومش.\nبا لبخند سوالاتو جواب میدادن \nهمکارشون که نبود برای اینکه علاف نشم،میومدن وانجام میدادن.\nخیلی خوشمان آمد\nبقیه اداره جات وکارمندای بانک هم یادبگیرن خوب میشه ها.\n\n\n\n\n\nفکر کنم منم به زودی مرحوم بشم.\nدست سمت چپم درد میگیره\nبعدش میشه مثل یه تیکه یخ.\nدمای دوتا دستام قابل مقایسه نیستن.\nبه شوهرجانم میگم دیگه رفتنی شدم.\nمیفرمایند:کی ان شاالله؟دوست داری تو مراسمت غذا چی بدیم؟\nبعدشم برام یه مراسم ترحیم گرفت و یه دور مرثیه سرایی نمود.\nخیلی خوشحاله،امانمیدونه ما آدمی نیستیم که خوشحال کنیم کسیو\nمن که ازخدا عمر نوح خواستم\nببینیم چقدرش رو بهمون میده.", "post_url_3": "http://talkhoshirin2020.blog.ir/1396/10/%DA%A9%D8%AA%D9%88%D8%AA%D8%AA%DA%A9%D8%AA%D8%AA", "post_title_3": "150", "post_content_3": "این همه میگن کالای ایرانی بخرین.\nماهم گفتیم چشم.\nسفارش کفش دادیم و اومد، اما تابه تا.\nکلی پیگیرش شدیم که آخرش گفتن دوباره پست کنیم براشون.\nفعلا هم که خبری ازشون نیست.\nپول هم که دادیم.\nخب همین کارهارو میکنید که اعتماد نمیکنیم دیگه.\n\n\n\n\nپدرجانمان داشت ازخاطرات زمان جنگ تعریف میکرد\nمیگفت یه عده آفتاب پرست های بی زبون رو میگرفتن\nزنده زنده پوستشون رو میکندن و با پنبه پر میکردن ومیبردن خونه هاشون\nواون موجود طفلکی رو همینجور ول میکردن تا با درد جون بده.\nبه بابام میگم اون دنیا چی جوری میخوان جواب خدا رو بدن؟\n\n\n\n\nخیلی بد شدم،خیلییییی.\nسنگدل شدم.\nخودخواه شدم.\nزورگوشدم.\nنامهربون شدم.\nکلا خسته شدم ازخودم.\nمن اینجوری نبودم.\nهمه رو دوست داشتم.\nمهربون بودم.\nخدایا میشه بشم همون نیلوفر ساده و مهربون که همه بهش زورمیگفتن؟\n\n\n\n\nزندگی بدون تلگرام هم بد نیستا\nالبته برای آدم های مثل من که ارادشون ضعیفه \nونمیتونستن اعتیادشون رو کنترل کنن.\n\n\n\n\nتلویزیون چقدر ارزون شده ها،چرا؟!!!\n", "post_url_4": "http://talkhoshirin2020.blog.ir/1396/10/%D8%AC%D8%AD%D8%A7%D9%87%D9%88%D8%AA%D8%A7", "post_title_4": "149", "post_content_4": "بعضی وقتا خبری که بهت میرسه هم خوشحالت میکنه هم ناراحت.\nصاحبخونه زنگ زد و گفت سند خونتون آماده شده.\nخوشحال شدیم که خونه دیگه مال خودمونه،ترس پلمپ از طرف بانک رو نداریم.\nناراحت شدیم چون چهل وپنج میلیون باید بدیم بهش.\nفکرمون مشغوله جور کردن پولشه.\nخدابزرگههههههه.\n\n\n\nبعداین باید عکس سونوگرافی های مربوط به حاملگی های قبلیم همیشه پیشم باشه.\nچون یه سری از آدم ها هستن که ممکنه باور نکن\nوبهت سفارش کنن برای درمان ناباروری بری یزد.\nفک نمیکنم چهارسال بعد ازدواج اونقدی دیر باشه که به یکی توصیه کنی بره مرکز ناباروری.\nبرای من نازابودن اصلا ناراحت کننده نیست اما وقتی میبینم حرفم رو باور ندارن ناراحت میشم.\n\n\n\nعلت مهربون شدن مادرشوهر رو فهمیدم.\nبا شوهرجان داشتیم حرف میزدیم که گفت بامامانم حرف زدم.\nپشیمونه که باهات بدرفتار کرده.\nعلت قهرش هم این بوده که چراوقتی مادرش مرد،من تومراسما نچسبیده بودم بهش.\nشوهرجان هم گفته بود نیلوفر از دادوهوار کردن و گریه زیاد میترسه.\nاین شده بود سوتفاهم برای مادرشوهر.\nمنم سعی کردم یه کم مهربون بشم.\nامابه شوهرجان گفتم نمیبخشمش و دیگه مثل سابق نمیشیم.\n\n\n\n\nکمی توضیح برای اونایی که برای افکارکودکانه من متاسفن.\nوقتی بچه بودم،یکی ازفامیلامون فوت میکنه.\nتومراسم بودم که دیدم یکی ازبچه هاش،ازگریه زیاد حالش بدمیشه ومیبرنش.\nومن فکر کردم که مرد.\nبعداون توهیچ مراسمی نمیذاشتم مامانم گریه کنه\nتاگریه میکرد میزدم زیرگریه که توروخدا گریه نکن،اونوفت میمیری.\nبا اینکه بزرگ شدم ومیدونم باگریه کسی نمرده\nاما این ترس همیشه باهامه.\nتا ببینم یکی بلند گریه میکنه،حالم بدمیشه.\n\n\n\nاین سری چقد طولانی شد", "post_url_5": "http://talkhoshirin2020.blog.ir/1396/10/%DA%86%DA%86%D9%85%D8%AC%D9%86%D8%AC%D8%AA", "post_title_5": "148", "post_content_5": "دلبندش:باید برم آرایشگاه\nدلبندم:برای چی؟\nدلبندش:ابروهام خیلی پرشده زشت شدم.\nدلبندم:نه خیلی خوبه نمیخواد بری.(یه نگاه میندازه)\nحالا سه گزینه میاد تو ذهنم:\n1:منو همینجوری که هستم دوست داره.\n2:ازبس زشتم،رفتن یا نرفتنم توفیری نداره،باخودش گفته هزینه الکی نکنه.\n3:شایدم کلا نگاهم نمیکنه که اصلا متوجه زشت شدن ابروهام نمیشه.\nجواب خود را به شماره 1234 پیامک کنید.\n\n\n\n\nبابا گفت بیا بریم خونه عموت،مادرجونمو(مادربزرگم) ببینین\nگفتم نمیام،دیگه چیزی نمونده بیاد اینجا،بهمن ماه میاد دیگه.\nبایه حالتی گفت آهان بهمن.\nهمینمون مونده برای مامانی بودن بابامم شکنجه بشم.\nمن دوسش ندارم،زور که نیست.\nهمون نوه های عزیز دلش برن سربزنن بهش.\n\n\n\n\nتو این رفت وآمد با همسایه ها،فهمیدم که آدم به شدت نچسب و دوست نداشتنی هستم.\nبا اینکه همسایه دوست،سنش کمتره،اما همسایه های دیگه با اون درارتباطن تا من.\nیه همسایمون دهه چهل،همسایه قرتی دهه پنجاه،من دهه شصت،همسایه دوست دهه هفتاد.\nعلت تنها بودنمو هم کشف کردم.\nحالا میفهمم چرا هیچ کس منو دوست نداره.\nحالا به همشون حق میدم و ناراحت هم نمیشم.\n\n\n\n\nیلدای ماهم در سکوت کامل خبری طی شد.\nچیزی هم عاید شکم مبارکمان نشد.\nبرای بعضی دوستان به شدت هوس انگیزناک بود\nدفعه بعد دعوتمون کنید لطفا."}