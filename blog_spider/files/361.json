{"type": "blog", "blog_name": "مخروط ناقص مشکی من", "blog_url": "http://sarapersian.blog.ir/", "post_url_1": "http://sarapersian.blog.ir/post/%D8%AF%D9%84%D9%87%D8%B1%D9%87", "post_title_1": "دلهره", "post_content_1": " \nاین چیست که چون دلهره افتاده به جانم ؟\nحال همه خوب است ، من اما نگرانم ...\n \n \nشاعر : فاضل نظری", "post_url_2": "http://sarapersian.blog.ir/post/%D8%AF%D9%88%D8%B1%D9%87%D9%85%DB%8C", "post_title_2": "دورهمی", "post_content_2": "چند روز پیش در مقابل اصرار خیلی زیاد یکی از همکلاسی های سابقم وسوسه شدم که در دورهمی آنها برای اولین بار شرکت کنم ؛ خوب در این سال ها تنها با میزبان گهگاهی ارتباطات و تماس تلفنی داشتم . \nوقتی به خانه دوستم رسیدم اولین مهمان بودم و بالطبع جز میزبان که شناخت بیشتری نسبت به من داشت بقیه ورود من را ندیدند و وقتی که بقیه مهمان ها آمدند \nادامه مطلب", "post_url_3": "http://sarapersian.blog.ir/post/%D9%86%DA%AF%D8%A7%D9%87", "post_title_3": "نگاه", "post_content_3": "\nاز تو عبور می کنم فقط نگاه میکنی !\nمن اشتباه می کنم ، توام گناه می کنی .\n\n", "post_url_4": "http://sarapersian.blog.ir/post/%D9%86%D8%AC%20%D9%87%D8%B2%D8%A7%D8%B1%20%D9%88%20%D8%B3%DB%8C%D8%B5%D8%AF", "post_title_4": "پنج هزار و سیصد ...", "post_content_4": "\nکیسه سیب زمینی ها را گذاشتم رو ترازو ...\nمیوه فروش گفت : پنج هزار و سیصد ...\nاز کیفم دو تا دوهزارتومنی و یک هزار تومنی و سیصد تومن پول خرد گذاشتم رو میزش ، در حالیکه برشون می داشت گفت : \"حاج خانم از این پولا پاره تر نداشتی که بدی ما !! \" و بدون اینکه منتظر جواب بشه ادامه داد : \" تور خدا ببین ... این ها را از کی گرفتی ... \"\nگفتم : \" یکی مثل شما ! \" و ادامه دادم : \" خیلی سخت می گیری ... اینها که خوبه \" و در حالی که کیسه سیب زمینی ها را برمی داشتم گفتم: \" یک موقع بابا بزرگ من سال شست و پنج ؛ شصت و شش کل حقوقش پنجهزارتومن بود و با اون یک خانواده چهار نفره را ظرف یک ماه اداره می کرد و تازه مادربزگم از اون پول پس انداز میکرد اما حالا من برای یک نصفه کیسه سیب زمینی  پنج هزار و سیصد تومن پول دادم ! و با گفتن تشکر و بدون اینکه منتظر جوابش بشوم از مغازش خارج شدم ....\nکیسه سیب زمینی ها را زیر چادرم پنهان کردم و قدم زنان راه افتادم سمت خانه و تمام راه به این فکر می کردم که چقدر در این سال ها پول بی ارزش شده ...\n", "post_url_5": "http://sarapersian.blog.ir/post/%D9%85%D8%B9%D8%A7%DB%8C%D9%86%D9%87-%D9%81%D9%86%DB%8C-%D9%88-%D8%A7%D8%AF%D8%B9%D8%A7%DB%8C-%DA%A9%D8%A7%D9%87%D8%B4-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7", "post_title_5": "معاینه فنی و ادعای کاهش آلودگی هوا", "post_content_5": "\nدیروز صبح علیرضا که بخاطر معاینه فنی روز قبل توسط پلیس جریمه شده بود یک دفعه برنامه خرید روزهای پنج شنبه را لغو کرد و تصمیم گرفت که معاینه فنی ماشینش را بگیرد و به من هم گفت بیا که حوصله ام سر نرود !\n من هم با بی میلی قبول کردم .\nپس از کلی صف وایستادن و معطلی که بخاطر ازدحام آخر هفته مراکز معاینه فنی بود و این را بعدا فهمیدیم که روزهای عادی این مراکز خلوت تر هستند ، وارد سالن تست شدیم.\nوقتی ماشین را تحویل دادیم و به انتهای سالن هدایت شدیم از حجم آلودگی انباشته شده در آن سالن سربسته قلبم داشت از جا در می آمد.\nدستم را جلوی بینی ام گرفتم و با سرعت خودم را به خارج از سالن رساندم که البته اونجا هم شرایط خوبی نداشت. بعدا که کمی فکر کردم دیدم کارگران شاغل در این مراکز چه از خودگذشتگی نشان می دهند و در چه محیط سمی و خطرناکی مشغول به کار و تامین معاش خود و خانواده هاشون هستند و متاسفانه متولی این مراکز یعنی شهرداری محترم که ادعای مبارزه با آلودگی هوای آن تا هفت آسمان بلند است هم اصلا به فکر بهتر کردن محیط کار این بنده های خدا نیست .\nدر واقع آنها نتوانسته اند آلودگی شدید مکان های معاینه فنی خودرو و سالن های معاینه فنی خودشان را با وجود گذشت دو دهه از ایجاد مراکز مکانیزه کاهش بدهند و در حد استاندارد برسانند !! \nحالا با ادعاهای واهی و گزاف مدعی تلاش شان در جهت رفع مشکل آلودگی هوا می باشند .\nگو اینکه اگر ادعای این دوستان درست بود حداقل باید سال به سال از آلودگی هوا کم میشد نه اینکه سال به سال بدتر بشود !\n\n", "post_full_content_4": "\n\n\nپنج هزار و سیصد ...\n\n\n\nکیسه سیب زمینی ها را گذاشتم رو ترازو ...\nمیوه فروش گفت : پنج هزار و سیصد ...\nاز کیفم دو تا دوهزارتومنی و یک هزار تومنی و سیصد تومن پول خرد گذاشتم رو میزش ، در حالیکه برشون می داشت گفت : \"حاج خانم از این پولا پاره تر نداشتی که بدی ما !! \" و بدون اینکه منتظر جواب بشه ادامه داد : \" تور خدا ببین ... این ها را از کی گرفتی ... \"\nگفتم : \" یکی مثل شما ! \" و ادامه دادم : \" خیلی سخت می گیری ... اینها که خوبه \" و در حالی که کیسه سیب زمینی ها را برمی داشتم گفتم: \" یک موقع بابا بزرگ من سال شست و پنج ؛ شصت و شش کل حقوقش پنجهزارتومن بود و با اون یک خانواده چهار نفره را ظرف یک ماه اداره می کرد و تازه مادربزگم از اون پول پس انداز میکرد اما حالا من برای یک نصفه کیسه سیب زمینی  پنج هزار و سیصد تومن پول دادم ! و با گفتن تشکر و بدون اینکه منتظر جوابش بشوم از مغازش خارج شدم ....\nکیسه سیب زمینی ها را زیر چادرم پنهان کردم و قدم زنان راه افتادم سمت خانه و تمام راه به این فکر می کردم که چقدر در این سال ها پول بی ارزش شده ...\n\n\n", "post_full_content_3": "\n\n\nنگاه\n\n\n\nاز تو عبور می کنم فقط نگاه میکنی !\nمن اشتباه می کنم ، توام گناه می کنی .\n\n\n\n", "post_full_content_5": "\n\n\nمعاینه فنی و ادعای کاهش آلودگی هوا\n\n\n\nدیروز صبح علیرضا که بخاطر معاینه فنی روز قبل توسط پلیس جریمه شده بود یک دفعه برنامه خرید روزهای پنج شنبه را لغو کرد و تصمیم گرفت که معاینه فنی ماشینش را بگیرد و به من هم گفت بیا که حوصله ام سر نرود !\n من هم با بی میلی قبول کردم .\nپس از کلی صف وایستادن و معطلی که بخاطر ازدحام آخر هفته مراکز معاینه فنی بود و این را بعدا فهمیدیم که روزهای عادی این مراکز خلوت تر هستند ، وارد سالن تست شدیم.\nوقتی ماشین را تحویل دادیم و به انتهای سالن هدایت شدیم از حجم آلودگی انباشته شده در آن سالن سربسته قلبم داشت از جا در می آمد.\nدستم را جلوی بینی ام گرفتم و با سرعت خودم را به خارج از سالن رساندم که البته اونجا هم شرایط خوبی نداشت. بعدا که کمی فکر کردم دیدم کارگران شاغل در این مراکز چه از خودگذشتگی نشان می دهند و در چه محیط سمی و خطرناکی مشغول به کار و تامین معاش خود و خانواده هاشون هستند و متاسفانه متولی این مراکز یعنی شهرداری محترم که ادعای مبارزه با آلودگی هوای آن تا هفت آسمان بلند است هم اصلا به فکر بهتر کردن محیط کار این بنده های خدا نیست .\nدر واقع آنها نتوانسته اند آلودگی شدید مکان های معاینه فنی خودرو و سالن های معاینه فنی خودشان را با وجود گذشت دو دهه از ایجاد مراکز مکانیزه کاهش بدهند و در حد استاندارد برسانند !! \nحالا با ادعاهای واهی و گزاف مدعی تلاش شان در جهت رفع مشکل آلودگی هوا می باشند .\nگو اینکه اگر ادعای این دوستان درست بود حداقل باید سال به سال از آلودگی هوا کم میشد نه اینکه سال به سال بدتر بشود !\n\n\n\n", "post_full_content_1": "\n\n\nدلهره\n\n\n \nاین چیست که چون دلهره افتاده به جانم ؟\nحال همه خوب است ، من اما نگرانم ...\n \n \nشاعر : فاضل نظری\n\n", "post_full_content_2": "\n\n\nدورهمی\n\n\nچند روز پیش در مقابل اصرار خیلی زیاد یکی از همکلاسی های سابقم وسوسه شدم که در دورهمی آنها برای اولین بار شرکت کنم ؛ خوب در این سال ها تنها با میزبان گهگاهی ارتباطات و تماس تلفنی داشتم . \nوقتی به خانه دوستم رسیدم اولین مهمان بودم و بالطبع جز میزبان که شناخت بیشتری نسبت به من داشت بقیه ورود من را ندیدند و وقتی که بقیه مهمان ها آمدند \n \nخوب از نظر تیپ و آرایش و لباس تفاوت سبک و سلیقه آنچنانی بین ما محسوس نبود اما در صحبت ها و کامنت ها یی که بینمان رد و بدل می شد کم کم تفاوت نگرش و برداشت ها را می شد حس کرد !\nدر کل مهمانی خوبی بود و خدایش خیلی خوش گذشت و خیلی فان بود و کلی از خاطرات دوران دبیرستان یادآوری شد که خیلی هاشون را فراموش کرده بودم و راستش زمان از دستم در رفت و اصلا نفهمیدم  که ساعت ها یکی پس از دیگری چگونه گذشتند ...\nدیگه دیر وقت شده بود و علیرضا طبق قرارمان برای بردن من آمد و با عجله رفتم که حاضر شوم و باز هم من اولین نفر بودم که مهمانی را ترک می کردم .\nوقتی که برگشتم تا از بقیه خداحافظی کنم به جز میزبان احساس کردم بقیه حالت چهره هایشان یک کم عوض شد و یک جورهایی دهانشان از تعجب باز مانده بود و چند تایی هم با نگاهی ترحم آمیز و عجیب به من خیره شده بودند و حرفی نمی زدند ! \nهمه اینها یک دلیل داشت :\nدوستان من فکر نمی کردند من هنوز هم چادری باشم! ! ؟ ؟ \nبلافاصله تیکه ها و طعنه ها شروع شد که سارا جون اصلا فکر نمی کردیم که هنوز این تیپی باشی و خودت را بقچه پیچ کنی! \nبی خیال بابا دست بردار دختر ؛ به خدا عزیزم دوران نمره انضباط و درس و مشق و پذیرش دانشگاه تمام شده است و خیلی حرف های الکی و خاله زنکی دیگه که دوست ندارم اینجا تکرارشون کنم ، راستش این طعنه ها کامم را تا حدودی تلخ کرد. \nآن شب در بازگشت حرف هایشان در سرم مدام تکرار می شد ...\nدر جواب پیام تلگرامی یکیشون که بدجوری رو اعصابم بود گفتم که مهسا جون من حجاب و پوششم جهت گرفتن امتیاز یا رانت یا نفع مادی نیست .\nچادر انتخاب من بوده و هست و باید بدانی که آنرا به راحتی هم بدست نیاوردم .\nمن با خانواده ام ، اطرافیانم ، خانواده شوهر و خیلی های دیگه به نوعی مبارزه کردم و مقابلشان ایستادم تا من را همینجوری که هستم قبول کنند و بعضی از آنها برخلاف میل باطنی شان مرا به همین صورت پذیرفته اند.  \nمن امنیت و آرامشم را مدیون چادرم هستم و شما هم مختارید که من را همینطوری که هستم قبول کنید یا که بی خیال همدیگر شویم و دیگه بحثی نیست ... \nنمی دانم چرا بعضی آدم ها دوست دارند معیار های خودشان را به دیگران دیکته کنند و به خودشان اجازه قضاوت نابجا در مورد زندگی و انتخاب های دیگران را می دهند. \nبه خودم قول دادم تا هیچ وقت بی جا و عجولانه در مورد افراد اظهار نظر نکنم . \nان شا اللله\n \n\nتکمله :\nاین مطلب از وبلاگ قبلی ام هست و مربوط به  تیرماه نود و شش می باشد .\n\n"}