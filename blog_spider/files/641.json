{"type": "blog", "blog_name": "دلنوشته های یک دختر شیعه", "blog_url": "http://goleyass.blog.ir/", "post_url_1": "http://goleyass.blog.ir/1396/10/21/%D9%86%D9%87-%D8%A8%D9%87%D9%85%D9%86", "post_title_1": "نه بهمن", "post_content_1": "فعلا تعطیل شد: ) تا 9 بهمن، زمان اتمام امتحان هایِ جان: )یاعلی", "post_url_2": "http://goleyass.blog.ir/1396/10/19/%D8%A8%DB%8C%D8%B3%D8%AA-%D9%88-%DB%8C%DA%A9%D8%B4%D9%88%D9%86", "post_title_2": "بیست و یکشون...", "post_content_2": "از آن جا شروع می‌کنم ...از آن‌جا که ۲۰ بهار از  زندگی من یک به یک گذشته است...اما خوب همه ی ۱۹ تای قبلی به کنار، این بیستمی فکر می‌کنم بهترین بوده است,تا قبل از بیشت دائم در نوسانی، دائم مشوشی اما از بیست به بعد دچار ثبات و آرامش می‌شوی کم کم... در جهان بینی ذهن کودکی من قبل تر ها تصور سن‌م تا بیست سالگی بوده است...یعنی مثلا بیست و یک به نظرم خیلی بزرگ بوده است...مثلا فکر می‌کردم برای رسیدن به بیست و یک سالگی باید زمان های طولانی بگذرد....اما امشب تولد بیست و یک سالگی‌م است...\nشب های تولدم‌ هر سال استرس داشتم ..استرس داشتم که نوزده سالگی می‌توانم بار نوزده سالگی را بر دوش بکشم...بیست سالگی می‌توانم بار بیست سالگی را بر دوش بکشم...و حال دلهره ی این را دارم که مثلا می‌توانم بیست و یک سالگی بارش را درست و حسابی به دوش بکشم... و درست به سر مقصد منزل‌ش را برسان‌م...دلهره ی این‌که امسال از سال پیش‌م نکند بدتر باشم...\nشب های تولدم این طوری بوده است که هر سال دل‌م هوای یکی را می‌کرده است...مثلا پارسال که شب تولدم با نفس های حضرت معصومه رقم خورده بود...دل‌م هوای مادرم را کرده بود...اما امسال دلم حال و هوای  مولا علی(ع) را کرده ...\nهوای ایوان نجف‌ش ..و اما حکایت تکراری شب های تولدم شده است...نبودن غریب ترین پدر... که این روز ها هرکسی درگیر مشکلات خودش است.. و آقای غریبی که فراموش شده است... و هوای نبودن‌ش  که عجیب مسموم است...\nبه تاریخ بیست دی هزار و سیصد و نود و شش...\n", "post_url_3": "http://goleyass.blog.ir/1396/10/09/%D8%B3%D9%81%D8%B1%D9%87-%DB%8C-%D8%AF%D9%84", "post_title_3": "سفره‌ یِ دل", "post_content_3": "همیشه از بست شیخ طوسی اذن دخول می‌خوانم...اما این بار تصمیم گرفته‌ام مسیرم را دور تر کنم از باب الجواد اذن دخول بخوانم... اذن دخول های باب الجواد با همه ی اذن دخول ها  فرق دارد...\nهمیشه یا گوهرشاد می‌روم یا انقلاب یا جلوی ضریح اما این بار تا جمهوری بیشتر پاهایم کشش ندارند...درست روبروی پنجره ی فولاد...می‌نشینم... چادر را میندازم جلوی صورتم...حتی قدرت حرف زدن هم ندارم...فقط دلم می‌خواهد برای امام مهربانم اشک بریزم و خودم را لوس کنم برای‌ش...دوست ندارم لب به شکایت باز کنم، دوست ندارم بگویم امام مهربان‌م چرا هیچ حاجتی ندارم...فقط دلم می‌خواهد اشک بریزم برای‌ش و با اشک های‌م حرف های نگفته‌ام را بزنم...اصلا مشکل این‌جاست نمی‌دانم چه باید بگویم...چه باید بخواهم...کاش مثلا یک حاجت بزرگ داشت‌م و هی از امام‌م حاجت‌م را گدایی می‌کردم...\nیک ساعت نشسته‌ام، بلند می‌شوم بروم ...ولی این صحن و سرا مثل آهن ربا نمی‌گذراد کنده شوم...می‌روم یک گوشه از جمهوری می‌نشینم...هیچ‌کس نیست... پاهایم را روبروی می‌گیرم... و سرم را می‌گذرام روی پاهای‌م...این طوری بهتر است... راحت ترم توی چشم نباش‌م...\nخانمی به نسبت مسن اومده پیشم می‌گوید  مادر من از اصفهان اومدم...ما فلان و فلان...حالا سر سفرمون می‌خوای برات ختم ده هزار بردارم...کدوم ذکرو دوست داری مادر...ختم آقا ابوالفضل، رقیه ، امام حسین ، علی اصغر...و ... که برای حاجتت بردارم..بعد‌ش به این فکر می‌کنم الان دیگر هیچ حاجتی ندارم... همین دلم را بیشتر می‌پیچاند که حاجت ندارم...نگاهش می‌کنم...مبلغ خیلی خیلی ناچیزی را می‌گذرام کف دست‌ش می‌گویم هر کدومو دوست دارید  ...ولی اگه بی بی زینب باشه بهتره...\nمی‌گوید رو جفت چشام مادر...ایشالله که دست پر برگردی..\n", "post_url_4": "http://goleyass.blog.ir/1396/10/01/%D8%AF%DA%AF%D8%B1", "post_title_4": "دگر.", "post_content_4": "این‌م از فال حافظ من تو مهمونی شب یلدامون:\n\nنفس باد صبا مشک فشان خواهد شد\nعالم پیر دگرباره جوان خواهد شد\n\n\nارغوان جام عقیقی به سمن خواهد داد\nچشم نرگس به شقایق نگران خواهد شد\n\n\nاین تطاول که کشید از غم هجران بلبل\nتا سراپرده گل نعره زنان خواهد شد\n\n\nگر ز مسجد به خرابات شدم خرده مگیر\nمجلس وعظ دراز است و زمان خواهد شد\n\n\nای دل ار عشرت امروز به فردا فکنی\nمایه نقد بقا را که ضمان خواهد شد\n\n\nماه شعبان منه از دست قدح کاین خورشید\nاز نظر تا شب عید رمضان خواهد شد\n\n\nگل عزیز است غنیمت شمریدش صحبت\nکه به باغ آمد از این راه و از آن خواهد شد\n\n\nمطربا مجلس انس است غزل خوان و سرود\nچند گویی که چنین رفت و چنان خواهد شد\n\n\nحافظ از بهر تو آمد سوی اقلیم وجود\nقدمی نه به وداعش که روان خواهد شد\n\nاین‌م حافظ جان‌مون ‌             \nمگه داریم از دی ماه بهتر؟:)               \n\n\n\n", "post_url_5": "http://goleyass.blog.ir/1396/09/21/%D8%B9%D9%85%D9%87-%D9%85%DB%8C%D8%B4%DB%8C", "post_title_5": "عمه میشی..", "post_content_5": "وقتی که یکهویی عمه میشی...بیست روز جلوتر مثلا: ))\nعضو جدید خانواده‌مون\nالحمدالله"}