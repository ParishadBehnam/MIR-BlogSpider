{"type": "blog", "blog_name": "یه خورده من!", "blog_url": "http://masirika.blog.ir/", "post_url_1": "http://masirika.blog.ir/1396/11/04/%D9%85%DB%8C%D9%86%DB%8C%D9%85%D8%A7%D9%84-%D9%88%DB%8C%D8%B4%D8%B2-5", "post_title_1": "مینیمال ویشز! (5)", "post_content_1": " \n\n \nمیخوام تمام امشبمو بشینم کنار پنجره ی اتاقم ، دستامو بزنم زیر چونه م و بشینم منتظر اون جغده که میخواد واسم دعوتنامه ی هاگوارتزو بیاره..\nشاید از یازده سالگیم‌داره میگرده دنبالم و‌ هنوز نتونسته پیدام کنه!...\n \n+\n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n Harry potter(2001)...john williams", "post_url_2": "http://masirika.blog.ir/1396/10/29/%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D8%AC%D8%A7%D9%85%D8%B9-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%81%D9%88%D8%A8%DB%8C%D8%A7%D9%87%D8%A7%DB%8C-%D8%AF%D8%B1%D9%88%D9%86", "post_title_2": "برنامه ریزی جامع مقابله با فوبیاهای درون!", "post_content_2": "تصمیم گرفتم برای اینکه با ترسای بیمارگونه م مبارزه کنم ، یه لیست ازشون بنویسم و سعی کنم تک تک با هرکدومشون گلاویز شم تا بتونم کنار بذارمشون!\n\nترس پرش از ارتفاع: نه فقط ارتفاع،بلکه هر سطحی که حتی نیم‌متر با زمین فاصله داره.چندبار رفتم رو‌ مبل یا تخت سرپا وایسادم و سعی کردم‌ جفت پا ازش بپرم پایین!ولی واقعا توانشو نداشتم!هی قربون صدقه ی خودم رفتم ،به خودم وعده وعید دادم که ازین بستنی گرد پسته دارا واست میخرم،ولی نشد!همش تصورم از پریدن استخون ساق پاییه که از شدت ضربه از زانو زده بیرون!\nترس از هر نوع جونور اعم از پرنده،جونده،خزنده به جز تمساح بیرون از آب : یه همستر داشتم،هرموقع میخواستم بهش غذا بدم مثلا یه حلقه‌ هویج برمیداشتم از راه دور پرتاب میکردم‌ تو‌ آکواریومش بعد میدویدم میرفتم سنگر میگرفتم!همستره م وایمیستاد پوکرفیس منو‌ نگاه میکرد که خب ابله،اگه میترسیدی چرا منو خریدی! آخرشم وداع عاشقانه ای باهاش داشتم و همچین که دستامونو از رو شیشه به هم چسبونده بودیم بهش گفتم دوست دارم،ولی بخاطر‌ خودت باید از هم جداشدیم...اونم گفت زر نزن بابا،دختره ی بی عرضه، بعدشم رفت با یکی بهتر از من!\nدرکل همیشه میترسم که ممکنه الان گازم بگیرن یا پنجول بکشن!منتها تمساح بیرون از آب یکم کُنده بچه م..تا بیفته دنبالم گازم بگیره طول میکشه،هم اینکه دهنش گشاده و یهو سر آدمو میکَنه میندازه دور،درد موضعی نداری دیگه ، در دم تموم میکنی!\nترس از سرما تو‌ خواب مردن : نمیدونم چند در میلیون امکان داره یکی که هفت هشت تا لایه لباس ضخیم پوشیده،و تختشو چسبونده به شوفاژ و پتوش با اره برقیم پاره نمیشه،از سرما تو ‌خواب دار‌فانی رو ‌وداع بگه،ولی خب خیلی ترسناکه که تصور کنی صبح جسد سفید و منجمدتو پیدا میکنن،در حالی آخرین نگاهت به در اتاقت بوده تا بیان و نجاتت بدن...\nترس از کشیده شدن ناخون رو‌ این‌دفتر طلقیا : ترسم بخاطر اینه که هروقت یکی دستش میخوره بهشون و صدای ناهنجار خرچ خرچشو میشنوم،به تنم رعشه میفته و همه ی دندونام درد میگیره.اینه که وقتی نگاشم میکنم یا حتی شکلشو تصور میکنم همین احساسات بهم دست میده و همیشه ترس مواجه شدن باهاشو دارم.\nترس از خفه شدن تو زیردریایی:من نه بابام زیردریایی داره،نه مامانم،و نه حتی اجدادم کف پاشونو تو زیر دریایی گذاشتن،و خب طبیعتا نه حتی زیر دریایی رو جز تو‌ کارتونا جایی دیدم!ولی خب خوف دارم که نکنه به دلایلی برم تو زیردریایی و بریم هزاران فرسنگ زیر‌دریا و بعد همونجا زیردریاییه پنچر شه و نشتی بزنه و مائم همونجا به لقا الله بپیوندیم.\nترس از کالری نون خامه ای: برای فردی مثل من خوردن نون خامه ای فقط در وهله ی اول جذاب به نظر میاد،چون بعد خوردنش تازه سرزنش شدن بوسیله وجدان درونیم شروع میشه!میدونی این نون خامه ای که خوردی چه حجمی از خامه و شکر داره؟!میدونی هر یدونه نون خامه ای 300کالری داره؟!میدونی برای سوزوندن کالریش‌باید نیمساعتی مثل اسب بدوی؟!الان عذابی که من دارم میکشمو حس میکنی؟!فکر میکنی خوردنش ارزش اینو داشت که سلامتیتو زیر پا بذاری؟!میدونی هر یدونه نون خامه ای که میخوری انسولینای خونت چه خنجی به صورتشون میکشن؟!\nخلاصه انقد این وجدانه زرت و‌پرت میکنه که به کل اون چندثانیه لذتی که از خوردن نون خامه ای بردمو از ذهنم پاک کنم.\nالان برای شروع تصمیم گرفتم از همین مورد آخر شروع کنم!برای مبارزه با ترس از کالری نون خامه ای،همین الان دارم شال و کلاه میکنم برم شیرینی فروشی یه پاکت نون خامه ای واسه خودم بگیرم و بدون در نظر گرفتن عذاب وجدان بشینم لب پنجره با چای دارچینی بخورمش!\nاصلا حقیقتشو بخواین همه ی هدفم از نوشتن این متن و برنامه ریزی برای مبارزه با ترسام و اینا واسه این بود که هوس نون خامه ای کرده بودم ، منتها نمیدونستم چجوری دهن وجدانمو ببندم!", "post_url_3": "http://masirika.blog.ir/1396/10/25/I-hope-you-die-very-soon", "post_title_3": "I hope you die very soon!!", "post_content_3": "\n\nهر انیمیشنی که از دیزنی و پیکسار دیدین بریزین دور چون این انیمیشن بهترین چیزیه که تا الان ساختن،یا در آینده خواهند ساخت!\n (coco (2017 راجب پسریه به اسم میگل که علاقمند به موسیقیه ولی خانوادش به خاطر اتفاقی که برای اجدادشون افتاده، با  موزیسین شدنش شدیدا مخالفن.طی یه اتفاقاتی میگل به سرزمین مرده ها میره...\nباورای سنتی مکزیکیا درمورد دنیای بعد از مرگ و موسیقی جذاب فولکلورشون حس عمیقی رو به آدم منتقل میکنه.\nفکرمیکنم دیگه زمانش رسیده بوده که دیزنی دست از ساخت انیمیشنایی که فقط در لحظه جذاب به نظر میان،مثل فروزن و زوتوپیا، برداره و یه اثر موندگار خلق کنه.پیکسار یه اثر محشر تر از up ساخته،کی میتونه باور کنه؟!\nحقیقتش اولش که این انیمیشنو ندیده بودم حس خوبی بهش نداشتم،کلا از چیزایی که یهو همه گیر میشن خوشم نمیاد،و خب کوکو انیمیشنی بود که  زمانی که فقط تو سینما اکران شد امتیازش(8.9) از هر انیمیشنی بیشتر شد،حتی شهر اشباح میازاکی !\nمن آدم گند چیزی در بیاری هستم!میدونم اگه الان افسار کلامو از دست بدم تا صبح میشینم به تعریف کردن ازش و حال همتونو به هم میزنم!پس فقط پیشنهاد میکنم که ببینینش و همراه شدن با فیلمی که در تمام مدت دیدنش بغض دارینو تجربه کنین!:)\nپ.ن:در مورد این گند در بیاری خودم لازمه اشاره کنم به بدون اغراق بیشتر از صدبار دقیقه ی ۱۸فیلم «دیوانه از قفس پرید»و دیدن.انقدر که جک نیکلسون اونجا دلفریب و حال خوب کن میخنده و قشنگ رفتار میکنه!کاش یه جک نیکلسون کوکی داشتم،میذاشتمش جلوم کوکش میکردم همینطوری برام میخندید!\nاین فیلم (1975 one flew over the cuckoos nest) دوست داشتنی ترین فیلمی بوده که تا به حال دیدم.دیدن این یکیم پیشنهاد میکنم بهتون!اگه بعد دیدنش عاشق جک نیکلسون نشدین بیاین زیر همین پست منو چال کنین!(البته من ترجیح میدم نشین،روحیه انحصارطلبیم آسیب میبینه) ", "post_url_4": "http://masirika.blog.ir/1396/10/20/%D8%B8%D8%A7%D9%87%D8%B1-vs-%D8%A8%D8%A7%D8%B7%D9%86", "post_title_4": "ظاهر vs باطن", "post_content_4": "یعنی هرجور که حساب کتاب کنی نمیشه هضم کرد که بعضی آدما همیشه فرهیخته باشن و لایف استایلشون مادام العمر به های کلاس ترین شکل ممکن باشه!به هرحال گل با گل که فرق نداره...بواقع در بطن هممون یه نوع گل استفاده شده.نمیشه ما اینطوری اونا اونطوری!\nشما همین شمس و مولانا رو در نظر بگیر که هرشب میرفتن سماع،با نوای دف و‌تنبک و تار پیچ و تاب میخوردن و چین دامن پخش میکردن هوا و به حالت خلسه و عرفان ورود مینماییدن و هرکسیم که نظاره شون میکرد در دل غبطه میخورد و‌میگفت که کاش من نیز در زندگی اینگونه از ظواهر پوچ دنیوی دست میبریدم و خود را وقف مدارج بالای عرفان مینموییدم!...نمیشه که همش همچین!من مطمئنم یه شب جمعه ای وسط هفته ای چیزی بوده که اینا جمع شن دور هم...تشت وارونه کنن روش ضرب بگیرن،مولانا بره وسط هلیکوپتری بزنه...بعد همچنان که دستاش پشت گردنشه و داره کمرشو مث عقربه ی ساعت شماطه دار ۳۶۰درجه میگردونه،شمس شاباش بذاره دهنش!\nیا مثلا جورج کلونی-که فتبارک الله جدا- که همیشه با پرستیژ و جنتلمنه و انگارکن از همون بدو تولد کت شلوار به تنش وصله پینه بوده و بند نافشو از رو کراواتش چیندن،یحتمل  تو خونه ش بلوز کهنه گله گشادشو نصفه نیمه میکنه تو پیژامه ی سفیدش که روش گوسفندای آبی صورتی داره،بعد میشینه رو سفره قرمه سبزی میخوره با از این پیازا که مشت میزنن هشتر و وشتر میشه!(بزرگوار خودشون فرموده بودن قرمه سبزی دوس دارن)\nحالا برعکسشم وجود داره...مثلا همین خودمو مثال بزنم براتون جا بیفته...من همیشه که همینطوری بی شعور و بی درک نیستم که!بعضی وقتا خیلیم معقول به نظر میام!یا مثلا درسته که کل هفت تا قسمت اره (saw) رو نشستم با عشق دیدم و همه ی صحنه های خون و خون پاچیش به در و دیوارو بلعیدم،ولی دلیل نمیشه با هر بار دیدن فهرست شیندلر به پهنای صورت اشک نریخته باشم و به هرچی دستم اومده خنج نکشیده باشم!\nیعنی میخوام بگم انسان حد متعالی پارادوکسه و شما نمیتونی از رو‌ظاهرش باطنشو دریابی!\nالبته این پیامو میتونستم با گذاشتن ازین عکسایی که خط صافه بعد کج و لوج به نظر میاد منتقل کنم،زیرشم بنویسم با چشمهایی که اینقدر خطای دید دارند یکدیگر را قضاوت نکنیم!منتها دلم خواست شرحش بدم که شما کامل درکش کنین و خدای نکرده این یه لقمه پولی که از وبلاگ در میارم حروم نباشه.", "post_url_5": "http://masirika.blog.ir/1396/10/16/%D8%A8%D8%B1%D8%A7%DB%8C-%D8%B3%DB%8C%D8%A7%D9%88%D8%B4", "post_title_5": "برای سیاوش", "post_content_5": "اسمش سیاوش بود.با اینکه ۲۴سالو پر نکرده بود ولی یه مشت موهای سفید خودشونو میون موهای خرمایی مواجش جا کرده بودن.موهای بلندشو همیشه پشت سرش می‌بست.هرموقع موهاشو باز میکرد تا دوباره جمعشون کنه خیره میشدم به دستاش که ببینم با چی میبندتشون،برام جذاب بود که تصور کنم تو یه خنزرپنزرفروشی یا همچین جایی،وایساده جلوی یه مشت گیره سر و کش موی صورتی دخترونه و داره از بینشون یه کش مشکی رو میکشه بیرون....\n\nادامه مطلب", "post_full_content_5": "\nبرای سیاوش\n\n۱۶ دی ۹۶ / ۱۹:۵۲\n\n\nاسمش سیاوش بود.با اینکه ۲۴سالو پر نکرده بود ولی یه مشت موهای سفید خودشونو میون موهای خرمایی مواجش جا کرده بودن.موهای بلندشو همیشه پشت سرش می‌بست.هرموقع موهاشو باز میکرد تا دوباره جمعشون کنه خیره میشدم به دستاش که ببینم با چی میبندتشون،برام جذاب بود که تصور کنم تو یه خنزرپنزرفروشی یا همچین جایی،وایساده جلوی یه مشت گیره سر و کش موی صورتی دخترونه و داره از بینشون یه کش مشکی رو میکشه بیرون....\n\nاولین باری که دیدمش شب قبل از اجرای نمایش عروسکیمون بود،سانس صبح اجرا داشتیم و تا ساعت ۱۲شب درگیر چیدن صحنه و آماده کردن لباسا بودیم.آقای میم،کارگردان گروهمون، زنگ زده بود به اون و چندنفر دیگه تا بیان کمکمون. اولین باری که دیدمش هنوز موهاش اونقدری بلند نشده بودن که بشه ببندیشون و خودشونو با لجبازی از اون حریم پارچه ای نازک سرازیر نکنن بیرون.واسه همین به جای فرفریای دلبرکش،اولین خصوصیتی که تو صورتش جلب توجه میکرد لبخند ‌مهربونش بود.\nبعد اون بیشتر دیدیمشون.هم سیاوشو هم بقیه بچه های گروهو.کم کم هممون باهم صمیمی تر شدیم،دیگه مثل یه خونواده ی بزرگ بودیم،این وسط من با سیاوش راحتتر از بقیه بودم.انگار حرفامو قبل از اینکه به زبون بیارم میدونست.ترسناکه که حس کنی یه نفر میتونه ذهنتو بخونه،ولی خب انقدر قابل اعتماد بود که به نظر میومد فقط اون حرفی که اون لحظه میخوای بزنی رو از تو‌ ذهنت پیدا میکنه و باقی افکار پلیدتو کنکاش نمیکنه.\nقابل اعتماد بود چون بلند میخندید.آدمایی که بلند میخندن به نظر صادق تر میان.موقع خندیدن دستاشو میبرد تو جیب شلوار جینش، چشماشو ریز میکرد و بینیشو چین میداد ، سرشو یکم عقب میبرد و از ته دلش بدون وقفه میخندید.کیه که با دیدن همچین صحنه ای دلش نخواد تو خندیدن همراهیش کنه حتی اگه ندونه علت این خنده های دوستداشتنی چیه؟!\nبهم میگفت شبیه یکی از بازیگرای‌سینمام.هردفعه که یه فیلم جدید ازش میدید اینوبهم میگفت.هربارم که این حرفو میزد یجوری از کشفش ذوق میکرد که انگار اولین باره که داره اینو بهم میگه!\nآخرین شب اجرای یکی از تئاترامون بود،چند نفری نشسته بودیم پشت پرده ی سن و‌منتظر بودیم موسیقی تموم شه،منم‌استرس‌داشتم و طبق معمول همیشه داشتم به خودم بدوبیراه میگفتم که دیگه هیچوقت نمیخوام این حجم اضطرابو تحمل کنم و این‌ دیگه آخرین کاره!\nمحمد که داشت از‌ گوشه ی پرده ،سالن و آدما رو ورانداز میکرد گفت چقد زود گذشت این یه هفته!\nشیرین گفت :آره خیلی...معلوم نیس کار بعدیمون کی باشه،اصن بازم‌این جمع با هم باشیم یا نه.\nمن که دیگه بغضم به اضطرابم اضافه شده بود گفتم چقد دلم تنگ میشه‌ برای همه چی\nسیاوش ازون لبخندای همیشگیش زد و‌گفت :هیچوقت هیچ جمعی یا کسی یا چیزی رو‌ اونقد دوس نداشته باش که از تصور نبودنش دلتنگش بشی...هیچ چیزی موندنی نیست،ولی چیزایی که دوسشون داری زودتر از پیشت میرن\n\nسیاوشو خیلی وقته که ندیدم،چند سالی میشه.شنیدم مهاجرت کرده،بی خبر...نمیدونم چی باعث شد یهو‌ امشب یادش بیفتم و فک کنم دلم براش تنگ شده.\nکاش یه بار دیگه ببینمش...ببینم جلوی گیره سرا و‌ کش موهای صورتی وایساده و داره یه کش ساده ی مشکی رو انتخاب میکنه:)\n\n\n\nMasiRika\n\n\n\n", "post_full_content_4": "\nظاهر vs باطن\n\n۲۰ دی ۹۶ / ۱۶:۵۶\n\n\nیعنی هرجور که حساب کتاب کنی نمیشه هضم کرد که بعضی آدما همیشه فرهیخته باشن و لایف استایلشون مادام العمر به های کلاس ترین شکل ممکن باشه!به هرحال گل با گل که فرق نداره...بواقع در بطن هممون یه نوع گل استفاده شده.نمیشه ما اینطوری اونا اونطوری!\nشما همین شمس و مولانا رو در نظر بگیر که هرشب میرفتن سماع،با نوای دف و‌تنبک و تار پیچ و تاب میخوردن و چین دامن پخش میکردن هوا و به حالت خلسه و عرفان ورود مینماییدن و هرکسیم که نظاره شون میکرد در دل غبطه میخورد و‌میگفت که کاش من نیز در زندگی اینگونه از ظواهر پوچ دنیوی دست میبریدم و خود را وقف مدارج بالای عرفان مینموییدم!...نمیشه که همش همچین!من مطمئنم یه شب جمعه ای وسط هفته ای چیزی بوده که اینا جمع شن دور هم...تشت وارونه کنن روش ضرب بگیرن،مولانا بره وسط هلیکوپتری بزنه...بعد همچنان که دستاش پشت گردنشه و داره کمرشو مث عقربه ی ساعت شماطه دار ۳۶۰درجه میگردونه،شمس شاباش بذاره دهنش!\nیا مثلا جورج کلونی-که فتبارک الله جدا- که همیشه با پرستیژ و جنتلمنه و انگارکن از همون بدو تولد کت شلوار به تنش وصله پینه بوده و بند نافشو از رو کراواتش چیندن،یحتمل  تو خونه ش بلوز کهنه گله گشادشو نصفه نیمه میکنه تو پیژامه ی سفیدش که روش گوسفندای آبی صورتی داره،بعد میشینه رو سفره قرمه سبزی میخوره با از این پیازا که مشت میزنن هشتر و وشتر میشه!(بزرگوار خودشون فرموده بودن قرمه سبزی دوس دارن)\nحالا برعکسشم وجود داره...مثلا همین خودمو مثال بزنم براتون جا بیفته...من همیشه که همینطوری بی شعور و بی درک نیستم که!بعضی وقتا خیلیم معقول به نظر میام!یا مثلا درسته که کل هفت تا قسمت اره (saw) رو نشستم با عشق دیدم و همه ی صحنه های خون و خون پاچیش به در و دیوارو بلعیدم،ولی دلیل نمیشه با هر بار دیدن فهرست شیندلر به پهنای صورت اشک نریخته باشم و به هرچی دستم اومده خنج نکشیده باشم!\nیعنی میخوام بگم انسان حد متعالی پارادوکسه و شما نمیتونی از رو‌ظاهرش باطنشو دریابی!\nالبته این پیامو میتونستم با گذاشتن ازین عکسایی که خط صافه بعد کج و لوج به نظر میاد منتقل کنم،زیرشم بنویسم با چشمهایی که اینقدر خطای دید دارند یکدیگر را قضاوت نکنیم!منتها دلم خواست شرحش بدم که شما کامل درکش کنین و خدای نکرده این یه لقمه پولی که از وبلاگ در میارم حروم نباشه.\n\n\n\nMasiRika\n\n\n", "post_full_content_2": "\nبرنامه ریزی جامع مقابله با فوبیاهای درون!\n\n۲۹ دی ۹۶ / ۱۸:۱۳\n\n\nتصمیم گرفتم برای اینکه با ترسای بیمارگونه م مبارزه کنم ، یه لیست ازشون بنویسم و سعی کنم تک تک با هرکدومشون گلاویز شم تا بتونم کنار بذارمشون!\n\nترس پرش از ارتفاع: نه فقط ارتفاع،بلکه هر سطحی که حتی نیم‌متر با زمین فاصله داره.چندبار رفتم رو‌ مبل یا تخت سرپا وایسادم و سعی کردم‌ جفت پا ازش بپرم پایین!ولی واقعا توانشو نداشتم!هی قربون صدقه ی خودم رفتم ،به خودم وعده وعید دادم که ازین بستنی گرد پسته دارا واست میخرم،ولی نشد!همش تصورم از پریدن استخون ساق پاییه که از شدت ضربه از زانو زده بیرون!\nترس از هر نوع جونور اعم از پرنده،جونده،خزنده به جز تمساح بیرون از آب : یه همستر داشتم،هرموقع میخواستم بهش غذا بدم مثلا یه حلقه‌ هویج برمیداشتم از راه دور پرتاب میکردم‌ تو‌ آکواریومش بعد میدویدم میرفتم سنگر میگرفتم!همستره م وایمیستاد پوکرفیس منو‌ نگاه میکرد که خب ابله،اگه میترسیدی چرا منو خریدی! آخرشم وداع عاشقانه ای باهاش داشتم و همچین که دستامونو از رو شیشه به هم چسبونده بودیم بهش گفتم دوست دارم،ولی بخاطر‌ خودت باید از هم جداشدیم...اونم گفت زر نزن بابا،دختره ی بی عرضه، بعدشم رفت با یکی بهتر از من!\nدرکل همیشه میترسم که ممکنه الان گازم بگیرن یا پنجول بکشن!منتها تمساح بیرون از آب یکم کُنده بچه م..تا بیفته دنبالم گازم بگیره طول میکشه،هم اینکه دهنش گشاده و یهو سر آدمو میکَنه میندازه دور،درد موضعی نداری دیگه ، در دم تموم میکنی!\nترس از سرما تو‌ خواب مردن : نمیدونم چند در میلیون امکان داره یکی که هفت هشت تا لایه لباس ضخیم پوشیده،و تختشو چسبونده به شوفاژ و پتوش با اره برقیم پاره نمیشه،از سرما تو ‌خواب دار‌فانی رو ‌وداع بگه،ولی خب خیلی ترسناکه که تصور کنی صبح جسد سفید و منجمدتو پیدا میکنن،در حالی آخرین نگاهت به در اتاقت بوده تا بیان و نجاتت بدن...\n", "post_full_content_3": "\nI hope you die very soon!!\n\n۲۵ دی ۹۶ / ۲۳:۰۷\n\n", "post_full_content_1": "\nمینیمال ویشز! (5)\n\n۴ بهمن ۹۶ / ۲۰:۱۵\n\n\n \n\n \nمیخوام تمام امشبمو بشینم کنار پنجره ی اتاقم ، دستامو بزنم زیر چونه م و بشینم منتظر اون جغده که میخواد واسم دعوتنامه ی هاگوارتزو بیاره..\nشاید از یازده سالگیم‌داره میگرده دنبالم و‌ هنوز نتونسته پیدام کنه!...\n \n+\n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n Harry potter(2001)...john williams\n\n\n\nMasiRika\n\n\n\n\n\n\nمینیمال ویشز\n\n\n\n\n\n\n\nخونه\n#میازاکی_گرافی❤\nهزار و یک شب :)\nاگه کاری باهام داری :)\n\n\n\n\nکمی‌ از \"من\"ی که دوست داشتم باشم...الباقی عظیمی که  سرریز شده را میان کائنات گم کرده ام/.\n\n\n\n\n\nخلاصه آمار\n\n\n\n\n\n\n\n\n\n\n\n\n\n\n\n\n\n\n\n\nآخرین نظرات\n\n\n\n\n\n\nکامنت پست بعدت بسته بود خواستم تشکر کنم که منم بردی به 11 ...\n\n\n\n\n\nخنج؟!  وای خنج؟! ماهم میگیم خنج. من نمیدونم چرا از به کار ...\n\n\n\n\n\nوااای اگه کنکور رو ننوشته بودی فکر میکردم این پست مال ...\n\n\n\n\n\nجیزس کرااایس خواهش می کنم:) و اینکه نهههه تو می تونی پاشو ...\n\n\n\n\n\nعجب تصمیم درجه یکی! و ااخ نون خامه ای لعععنتی با چای دارچین ...\n\n\n\n\n\nحالا باز سگ میشه یه جوری قربون صدقه‌ش رفت و یه چیزی داره که ...\n\n\n\n\n\nاون تیکه راجب همستر رو که خوندم خنده ام گرفت ..خیلى بامزه ...\n\n\n\n\n\n\n\nآخرین مطالب\n\n\n\nمینیمال ویشز! (5)\nبرنامه ریزی جامع مقابله با فوبیاهای درون!\nI hope you die very soon!!\nظاهر vs باطن\nبرای سیاوش\nمی too ، یو too ، همه too!\nمیشه اونایی که پاییز رفتن،تو زمستون برگردن؟!\nFreedom to love for all\nمن امروز اون خرمالو رو از شاخه چیدم‌و گذاشتم تو جیب ژاکتم\nHowl :\n\n\n\n\n\nآرشیو مطالب\n\n\n\n\nبهمن ۱۳۹۶ ( ۱ )\nدی ۱۳۹۶ ( ۷ )\nآذر ۱۳۹۶ ( ۴ )\nآبان ۱۳۹۶ ( ۶ )\nمهر ۱۳۹۶ ( ۶ )\nشهریور ۱۳۹۶ ( ۱ )\nمرداد ۱۳۹۶ ( ۲ )\nتیر ۱۳۹۶ ( ۳ )\nخرداد ۱۳۹۶ ( ۶ )\nارديبهشت ۱۳۹۶ ( ۷ )\nفروردين ۱۳۹۶ ( ۹ )\nاسفند ۱۳۹۵ ( ۱۱ )\nبهمن ۱۳۹۵ ( ۱۴ )\nدی ۱۳۹۵ ( ۱۵ )\nآذر ۱۳۹۵ ( ۹ )\nآبان ۱۳۹۵ ( ۱۰ )\nمهر ۱۳۹۵ ( ۸ )\nشهریور ۱۳۹۵ ( ۱۰ )\nمرداد ۱۳۹۵ ( ۱۰ )\nتیر ۱۳۹۵ ( ۸ )\nخرداد ۱۳۹۵ ( ۹ )\n\n\n\n\n\nطراح قالب : عرفـــ ـــان\n\nقدرت گرفته از\nبلاگ\nبیان\n\n\n\n"}