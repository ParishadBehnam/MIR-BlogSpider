{"type": "blog", "blog_name": "پارچه سرای پرنیا(کیلویی)", "blog_url": "http://parche96parniya.blog.ir/", "post_url_1": "http://parche96parniya.blog.ir/post/%D9%86%D8%AD%D9%88%D9%87-%D8%A7%D8%AA%D9%86%D8%AE%D8%A7%D8%A8-%D9%84%D8%A8%D8%A7%D8%B3-%D9%85%D8%AC%D9%84%D8%B3%DB%8C-%D8%A8%D8%B1-%D8%A7%D8%B3%D8%A7%D8%B3-%D8%B1%D9%86%DA%AF-%D9%BE%D9%88%D8%B3%D8%AA-%D9%88-%D9%81%D8%B1%D9%85-%D8%A8%D8%AF%D9%86", "post_title_1": "نحوه اتنخاب لباس مجلسی بر اساس رنگ پوست و فرم بدن", "post_content_1": "\n\n\n\nچطور یک لباس با رنگی مناسب که به ما بیاید را برای مهمانی انتخاب کنیم ؟ \n\nانتخاب‌ یک لباس شب کار ساده و راحتی نیست بلکه بستگی به ظاهر و فرم بدن شما دارد . اگر می‌خواهید در‌ یک مهمانی ، زیبا ، تک و شگفت انگیز باشید با ما همراه شوید ، تا توضیحات جالبی در رابطه با انتخاب رنگ و همچنین ظاهرتان ارائه دهیم . یک قانون برای انتخاب رنگ لباس شب وجود دارد ، زیرا افراد دارای رنگ‌های پوست مختلف هستند .\n افرادی که دارای پوست‌های تیره هستند:\n شما لباس‌هایی با رنگ‌ها‌ی روشن مانند : سفید ، سبز، و .. بپوشید که به شما می‌آیند و از رنگ‌های تیره ای مانند : قهوه ای و ... که باعث خفه شدن رنگ پوستتان می‌شود دوری کنید.\n\nادامه مطلب", "post_url_2": "http://parche96parniya.blog.ir/post/%D9%BE%D8%A7%D8%B1%DA%86%D9%87-%DB%8C-%DA%A9%D8%B1%D9%BE", "post_title_2": "پارچه ی کرپ", "post_content_2": "\n\n\n\nپارچه کرپ که در زبان انگلیسی Crape یا crepe و در زبان فرانسوی crêpe نوشته می شود می تواند از جنس هایی چون ابریشم، پشم و یا پلی استر تهیه شده باشد. این پارچه با ظاهر توری شکل، معمولا دارای حالتی مجعد و پیچ خورده می باشد.دو نوع متمایز از بافت پارچه های کرپ وجود دارند؛‌نوع اول به نرم یا کرپ مشرقی و نوع دوم به سخت یا پیچ خورده معروف می باشند. کرپ ابریشمی که معروف ترین اونواع آن می باشد، از نخ ابریشمی حاوی چسب و مواد طبیعی اولیه خود تهیه می شود. این پارچه امروزه بیشتر از ویسکوز و استات تهیه می شود و بیشتر در تهیه و تولید لباس های زنانه بهره گرفته می شود.\n\nادامه مطلب", "post_url_3": "http://parche96parniya.blog.ir/post/%D8%A7%D8%B2-%D9%BE%D8%A7%D8%B1%DA%86%D9%87-%D9%85%D8%A7%D9%86%D8%AA%D9%88%DB%8C%DB%8C-%D8%A8%D8%AF%D8%A7%D9%86%DB%8C%D8%AF", "post_title_3": "از پارچه مانتویی بدانید", "post_content_3": "\n\n\n\nقضیه چی بپوشم لباس و مانتو و پارچه مانتویی چی بخرم از کجا بخرم چه مدلی با چه جنس پارچه ای بخرم سالهاست که تفکر روز مره خانم هاست.تیپ ظاهری و آن چه ما بر تن می کنیم می تواند بیانگر بسیاری از طرز تفکرات ما باشد. در کشور ما در بحث پوشش بانوان اولین چیزی که در جامعه به چشم می آید مانتو و یا چادر یک خانم است.بی شک چادر به عنوان حجاب برتر شناخته شده اما از انجا که مانتو جامه ای است که در کشور ما پر مصرف ترین پوشش برای خانم ها به شمار می رود در این مطلب ابتدا به آن می پردازیم. معرفی اسم انواع پارچه های مانتویی و آشنایی با آن ها می تواند کمک ویژه ای به شما در امر خرید پارچه ی مانتویی کند.یک مانتو شیک و جذاب با پارچه مانتویی مرغوب آنقدر برای یک خانم هیجان انگیز است که بعد از طلا محبوب ترین هدیه یک مرد به شمار می رود!در بحث مانتو و پارچه مانتویی می توان به انواع مدل ها، استایل ها، دوخت ها و غیره پرداخت اما در این مقاله سعی داریم به شناخت هرچه بیشتر از انواع پارچه هاى مانتویى بپردازیم.\n\n\nادامه مطلب", "post_url_4": "http://parche96parniya.blog.ir/post/%D9%BE%D8%A7%D8%B1%DA%86%D9%87-%D9%86%D8%AE%DB%8C", "post_title_4": "آنچه درباره ی پارچه نخی باید بدانید", "post_content_4": "\n\n\n\n\n\n\n\n\n.\n.\n.\n1.  خصوصیات پارچه نخی\n2.  بافت پارچه نخی\n3.  رنگ بندی پارچه نخی\n4.   کاربرد پارچه نخی\n5.  بهترین روش برای تشخیص پارچه های نخی\n\nادامه مطلب", "post_url_5": "http://parche96parniya.blog.ir/post/%D8%AA%D8%AE%D9%85%DB%8C%D9%86-%D8%B2%D8%AF%D9%86-%D9%BE%D8%A7%D8%B1%DA%86%D9%87", "post_title_5": "تخمین زدن پارچه", "post_content_5": "\n\n\nپارچه سرای پرنیا]\n#تخمین_ زدن _پارچه:\n1)دامن تنگ یاراستا:باعرض150یک قد+20س اضافه.2)دامن ترک:2قددامن باعرض150،3قددامن باعرض90.\n\nادامه مطلب", "post_full_content_2": "\n\n\nپارچه ی کرپ\n\n\n\n\n\n\nپارچه کرپ که در زبان انگلیسی Crape یا crepe و در زبان فرانسوی crêpe نوشته می شود می تواند از جنس هایی چون ابریشم، پشم و یا پلی استر تهیه شده باشد. این پارچه با ظاهر توری شکل، معمولا دارای حالتی مجعد و پیچ خورده می باشد.دو نوع متمایز از بافت پارچه های کرپ وجود دارند؛‌نوع اول به نرم یا کرپ مشرقی و نوع دوم به سخت یا پیچ خورده معروف می باشند. کرپ ابریشمی که معروف ترین اونواع آن می باشد، از نخ ابریشمی حاوی چسب و مواد طبیعی اولیه خود تهیه می شود. این پارچه امروزه بیشتر از ویسکوز و استات تهیه می شود و بیشتر در تهیه و تولید لباس های زنانه بهره گرفته می شود.\n\n\n\n\n\n", "post_full_content_3": "\n\n\nاز پارچه مانتویی بدانید\n\n\n\n\n\n\nقضیه چی بپوشم لباس و مانتو و پارچه مانتویی چی بخرم از کجا بخرم چه مدلی با چه جنس پارچه ای بخرم سالهاست که تفکر روز مره خانم هاست.تیپ ظاهری و آن چه ما بر تن می کنیم می تواند بیانگر بسیاری از طرز تفکرات ما باشد. در کشور ما در بحث پوشش بانوان اولین چیزی که در جامعه به چشم می آید مانتو و یا چادر یک خانم است.بی شک چادر به عنوان حجاب برتر شناخته شده اما از انجا که مانتو جامه ای است که در کشور ما پر مصرف ترین پوشش برای خانم ها به شمار می رود در این مطلب ابتدا به آن می پردازیم. معرفی اسم انواع پارچه های مانتویی و آشنایی با آن ها می تواند کمک ویژه ای به شما در امر خرید پارچه ی مانتویی کند.یک مانتو شیک و جذاب با پارچه مانتویی مرغوب آنقدر برای یک خانم هیجان انگیز است که بعد از طلا محبوب ترین هدیه یک مرد به شمار می رود!در بحث مانتو و پارچه مانتویی می توان به انواع مدل ها، استایل ها، دوخت ها و غیره پرداخت اما در این مقاله سعی داریم به شناخت هرچه بیشتر از انواع پارچه هاى مانتویى بپردازیم.\n\n\n\nاهمیت مانتو و پارچه مانتویی :\n\nمتوسط مصرف مانتو در خانم های ایرانی سالیانه ۶ عدد است که از این موضوع می توان استنباط کرد که به طور میانگین هر دو ماه یکبار هر بانوی ایرانی اقدام به خرید انواع مانتو می کنند. مصرف بالای مانتو و پارچه مانتویی باعث ایجاد یک بازار بزرگ رقابتی میان کارخانجات نساجی، طراحان پارچه، عمده فروشی های پارچه و مانتو، مزون ها و ایده پردازان مد و لباس شده که هر کدام با ارائه جنس، طرح و مدل خاصی قصد سبقت گرفتن از یکدیگر را دارند. البته این مسئله ی مثبت، دچار سردرگمی مصرف کننده ها و حتی تولیدی های پوشاک شده است.این روز ها در فضاهای مجازی از جمله اینستاگرام، تلگرام، فیس بوک هل هله ای از عکس انواع مدل های مانتو، طرح مزون ها و مدل پارچه مانتویی های زیادی برپاست که هر کدام قصد سبقت گرفتن از یکدیگر را دارند. کانال تلگرام مانتو فروشی ها و عمده فروشان پارچه و مانتو نیز هر کدام به سلیقه شما تلنگری می زند. البته بی شک یک تولیدی پوشاک و یا مزون برای ماندگاری در بازار رقابت ناگزیر است که هماهنگ با سلایق روز مشتریان پیش رود.\nانواع مانتو و پارچه مانتویی :\nهر نوع مانتویی برای محیط و شرایطی دوخت و تهیه می شود. برای مثال مانتویی که یک خانم با آن به مجلس عروسی می رود با مانتویی که با آن به دانشگاه یا اداره می رود در شکل و دوخت و نوع پارچه مانتویی مصرفی آن متفاوت است.به همین دلیل مانتو ها با توجه به نوع مصرف به انواع اصلی زیر تقسیم می شود:مانتو سادهمانتو اسپرتمانتو مجلسیمانتو یونیفرمی اداریمانتو بهاره – تابستانی – پاییزه – زمستانیمانتو دانشجویی\n\nبا توجه به شکل مانتو و مدل آن، نوع دوخت، نوع پارچه مانتویی ، نوع یقه، طرح پارچه، کاربرد، کشور سازنده، نام برند ها، رنگ ها، چاپ پشت مانتو، عدد سال و حتی نام بازیگران خانم بعضی از مانتو ها نیز با القابی شناخته می شوند که البته بعضی از القاب و صفات را خود نمی دانیم از کجا آمده است ( الکی ) :مانتو خفاشی – فیس بوک – سنتی – هنری – جلو باز و بسته – نخی – ٩۵ – ٩۶ -٢٠١۵ -٢٠١۶ – ٢٠١٧ – عبایی – عقد – کیپ کالم یا کام – نوشته دار – شیشه ای – بارداری – سمر – ثانی – ویکی – ونیسا – ورزشی – طرح کاشی – لالوند – رسمی – راه راه – ظریفی – اریکا – انگلیسی – روزنامه ای – لی – ترک – گلدار – پشمی – خزی – کتی – بلوچ – سندس – ترمه – کیمونو – بارانی – میرداماد – کتی – لارا – فرانسوی – یقه ارشال ایستاده یا گرد – تورنتو – حاشیه دار – حاملگى – فانتزی دخترونه – مانتو نیوشا ضیغمی –اون مانتو که نیکی کریمی تو جشنواره فجر پوشیده بود!!!\nنگران نباشید این نام ها را خود مانتو فروشی ها، طراحان مد و لباس، تولیدی های مانتو و صاحبان برند را نیز گیج کرده است!\nویژگی های یک مانتو خوب چیست؟\nبدون شک جذابیت، ترکیب رنگ مناسب، نوع دوخت و البته یک پارچه مرغوب و هماهنگ با نوع کاربرد از اصلی ترین مشخصات یک مانتو زنانه خوب است. ابتدا باید با اسم انواع پارچه های مانتویی آشنایی و سپس با شناخت در مورد هر کدام اطلاعات جامع کسب کنیم.دانستن خصوصیات هر کدام از پارچه ها می تواند در خرید با قیمت ارزان، به شما کمک ویژه ای کند.\n\nانتخاب پارچه برای مانتو :\nدر خرید پارچه مانتویی زنانه چه نکاتی را باید مد نظر قرار داد؟! در خرید پارچه ابتدا باید با ویژگی و مشخصات اصلی انواع پارچه مانتویی آشنایی پیدا کنید. همانطور که می دانید مقتضی با مدل دوخت مانتو، فصل سال و گوناگونی سلیقه ها باید ویژگی های کلی پارچه مصرفی را در نظر بگیریم. در این جا ابتدا به خصوصیات کلی پارچه مانتویی می پردازیم.\nمشخصات اصلی پارچه مانتویی چیست؟\nدر میان عامه مردم پارچه را با صفاتی همچون کشی، لطیف، زبر، نخی، ضخیم، نازک و غیره خطاب می کنند. این القاب را با زبان ساده کمی دقیق تر بررسی می کنیم.\nکشی یا غیر کشی: پارچه مانتویی می تواند تخت بافت یا به اصطلاح تار و پودی باشد که در این صورت کش نمی آیند. پارچه های کشی مانتویی نیز در دو نوع (در عرض کش یا کش در یک جهت – تمام کش و یا کشی در دو جهت ) هستند. کشی بودن پارچه در بدن نما بودن مانتو نقش بسزایی دارد. مشکل عمده پارچه های کشی در بعد شستشو است که امکان دارد دچار ابرفت شود و باعث تنگی مانتو شود. مزیت عمده کش هم این است که از چروک شدن پارچه جلوگیری می کند.\nزیر دست : هر فردی برای خرید پوشاک لباس و به خصوص انواع مانتو ابتدا آن را لمس می کند. حس لامسه خریدار مهم ترین نقش را در اقدام به خرید فرد ایفا می کند. اگر پارچه مانتو زیر دست خوبی نداشته باشد سال ها در ویترین مغازه های مانتو فروشی خاک می خورد! لطافت و زبری پارچه مربوط به همین قسمت است.\nمیزان چروک پذیری : این روز ها هیچ کس فرصت اتو کشیدن ندارد. امروزه هم که همه می دانند باید ابتدا گوشه ای از مانتو را در دست مشت می کنند تا چروک پذیری پارچه را بسنجند.\nضخامت : همه چیز مربوط به فصل و اب و هوای محیط دارد. سرد باشد همه به دنبال مانتو زمستانی با پارچه ضخیم هستند. این موقع ها بیشتر مانتو با پارچه فوتر، پشمی و خز دار مورد توجه است. پارچه مناسب مانتو تابستانی هم که انواع زیادی دارد که در عام به اسم نخی و نازک جا افتاده است.\nساده رنگی یا طرح دار بودن : اکثر خانم ها با وجه رسمی به دنبال پارچه ساده و تمام رنگی هستند که در ایران اغلب رنگ های تیره ای همچون مشکی سرمه ای و طوسی برای مانتو محبوب تر است. بیشتر دختر های نوجوان و جوان هم به دنبال مانتو هایی با رنگ های شاد دخترانه و یا با پارچه طرح دار و چاپی هستند. جدا از چاپ keep kalm طرح های فرهنگی با مزمون سنتی ایرانی می تواند برای دختران جذاب باشد.\nعرض پارچه : عرض پارچه در الگو زنی، استفاده بیشتر از پارچه مانتویی، کاهش ضایعات و دور ریز بسیار مهم می باشد. اکثر پارچه های مانتویی عرض ١۵٠ سانتی متر ( یک متر و نیم ) دارند که برای انواع الگو های دوخت و خیاطی ایده ال ترین عرض است.\nمعرفی نام انواع پارچه مانتویی :هرکدام از پارچه های مانتویی معرفی شده برای بررسی بیشتر خود نیاز مقاله ای جداگانه است، اما به هر حال شناخت اولیه انواع پارچه به ما کمک بسیاری برای انتخاب پارچه ای مناسب برای مانتو ی خودمان است.\nپارچه ریون مانتویی :ریون چیست؟ ریون یکی از پارچه های پر مصرف در دوخت مانتو زنانه و دخترانه است که از نظر ضخامت نازک است و در طول و عرض آن کش به مار رفته و از دو طرف کش می آید. همانطور که از اسمش مشخص است الیاف کاربردی در ان ریون یا همان ویسکوز است. معمولا با عرض یک متر و نیم تولید شده و چون در طول کش می اید در زمره پارچه های کیلویی قرار می گیرد و فروش آن به صورت وزنی ( کیلویی ) است. البته توجه کنید که ریون به صورت طاقه رول است و مطابق با وزن توپ پارچه خرید و فروش می شود.نوع ساده آن به خصوص در رنگ مشکی و سرمه ای بسیار پر طرفدار است و مدل طرحدار به خصوص پلنگی آن محبوب تر است. این پارچه به خاطر کشی بودن چروک نمی شود. قیمت عمده پارچه ریون نسبت به اکثر پارچه ها بسیار مناسب می باشد.\nپارچه فاستونی :پارچه فاستونی اغلب برای مانتو های رسمی به خصوص یونیفرم های اداری کاربرد دارد. مانتو با پارچه فاستونی بسیار با وقار و شیک است که بسیار مناسب خانم های شاغل است.این پارچه دو نوع پلی استر ویسکوز و پشمی دارد. قیمت این پارچه بخاطر الیاف و برند تولید کننده از بسیار ارزان تا بسیار گران در بازار موجود است.\nپارچه جین ( لی ) مانتویی :پارچه جین که به خاطر اولین کارخانه تولید کننده آن یعنی lee به لی شهرت دارد در انواع کشی، غیر کشی، ضخیم و نازک یا کاغذی در بازار موجود است. اکثریت با این پارچه معروف آشنایی کامل دارند. این پارچه برای مانتو های بهاره و پاییزه کاربرد دارد.\nپارچه نخی مانتویی :پارچه نخی به چه پارچه ای می گویند؟ با روش تشخیص آن آشنا هستید؟ نخی یک صفت است و نمی توان از آن به عنوان نام یک پارچه یاد برد. پارچه های نخی اصطلاحا به پارچه هایی گفته می شود که الیاف ویسکوز یا پنبه بیشتری در بافت آن موجود باشد. اصلی ترین قابلیت این نوع پارچه خنک بودن و سازگار بودن با پوست بدن است. البته نباید از عیب چروک شدن زیاد این نوع از پارچه ها و مشکلات آبرفت پس از شستشو نیز غافل بود.\nپارچه ویسکوز مانتویی :آیا می دانید پارچه های ویسکوز مانتویی که انواع مدل های لباس و مانتو را با آنها تولید می کنند چیست؟پارچه مانتویی ویسکوز به پارچه های نخی شهرت دارند و در میان مردم نیز به اسم ویسکوز نخی نیز شناخته شده است و گرماژی بین ۲۲۵ تا ۲۶۰ گرم دارند.بنابراین در اصل می توان گفت پارچه های نخی است که به صورت ساده و کشی (لاکرا) بافته و تولید می شوند و از عمده مصارف آنان در دوخت مانتو های اداری و اسپرت می باشد و طرفداران زیادی را به خود جذب کرده اند.ویسکوز لاکرا در میان خریداران محبوبیت بسیار زیادی داشته و البته وجود کش در الیاف پارچه نیز مزیت های بسیاری دارد که چروک پذیری اندک، خوش فرم بودن پارچه و اتو کشیدن آن نیز بسیار آسان تر خواهد بود.پارچه های وبسکوز چاپی نیز از فروش بسیار خوبی برخوردار هستند که بدون شک مدل های مختلف آن را با طرح های گوناگونی همانند خالدار در بازار مشاهده نموده اید.در میان محصولات موجود در بازار ممکن است با پارچه هایی برخورد کرده باشید که مرغوبیت چندانی نداشته و به اسم ویسکوز به فروش می رسند!چنین پارچه هایی ویسکوز فلامنت می باشد که مرغوبیت چندانی ندارند.\nپارچه تنسل مانتویی :پارچه های تنسل که امروزه جایگاه بسیار خوبی در بخش پوشاک آقایان، بانوان و حتی پوشاک بچه گانه پیدا کرده است، فروش بسیار خوبی داشته اند و بسیاری از دوزندگان به آنان جذب شده اند.پارچه های تنسل که عامه مردم آنها را به لی کاغذی نیز می شناسند جز پارچه های نخی است که مرغوب ترین آنها از ویسکوز بافته شده و رنگبندی خاص آن در دوخت مانتو های تابستانه و لباس های زنانه نقش به سزایی دارد.پارچه های تنسل در وزن های گوناگون بافته می شوند که معمول ترین آنان در ۲۲۵ و ۲۶۰ گرم می باشند که بصورت چاپی نیز تولید و تکمیل می شوند.برای مثال ممکن است برخی از مانتو ها را با پارچه های تنسل چاپی بصورت گلدار، حاشیه دار و طرحدار تهیه نمایند و یا با به کار گیری ذوف و سلیقه، از انواع آنان به عنوان خرج کار در دوخت مانتو و سارافون استفاده شوند.\nپارچه کتان مانتویی :همانطور که می دانید الیاف پارچه کتان گیاهی است و امروزه شاهد تولید مدل های ساده و طرح دار آن جهت دوخت مانتو و شلوار های زنانه می باشیم.\n• کتان ضخیم : پارچه مانتویی مناسب فصل زمستان چیست؟ پارچه های کتان ضخیم معمولا در گرماژی بیش از۴۰۰ گرم، بصورت کتان کج راه تولید و بافته می شوند که به دلیل ضخامت آن معمولا به عنوان مانتو های زمستانه می باشد.\n• کتان لایت : پارچه های کتان لایت به دلیل خاصیت کشی آن از آنها استقبال بسیار زیاده شده است و وزن هر متر پارچه در حدود ۲۷۰ گرم است که بهترین انتخاب برای دوخت مانتو های پاییزه است.\n• کتان پیچ : یکی دیگر از پارچه های پر مصرف در دوخت مانتو های اداری، اسپرت و مجلسی است که با وزنی حدود ۲۴۰گرم، در فصل های بهار و تابستان استقبال زیادی از آن شده است.آیا می دانید دلیل کشی بودن اکثر پارچه های کتان چیست؟در میان خریداران انواع پارچه های کتان را به عنوان پارچه هایی می شناسند که چروک پذیری آنان بسیار است!!بنابراین با تولید انواع پارچه های کتان کشی با رنگبندی بسیار زیاد، از طرفداران بسیار زیاد آنان، تولیدی های مانتو می باشند که مدل های ساده رنگی و یا چاپی آن را عمده ای خرید و فروش می کنند.\nپارچه کرپ مانتویی :بدون شک پارچه های کرپ در میان دوزندگان و همچنین خریداران نیز پرآوازه بوده و بسیاری از انان جویای خرید مانتو های دوخته شده با انواع پارچه کرپ می باشند. کرپ پارچه مانتویی زنانه ای پر طرفدار است که از قدیم الایام شهرت عام بوده است.شهرت و مرغوبیت انواع کرپ موجب دوخت و تولید انبوه مانتو توسط دوزندگان شده است و بافت خاص و توری شکل آن نیز یکی دیگر از دلایل محبوبیت آن می باشد.اکثر پارچه های کرپ وارداتی بوده و به طبع قیمت بیشتری نسبت به سایرتولیدات داخلی داشته و معمولا بانوان مانتو های دوخت شده از آن را به عنوان پارچه های مجلسی انتخاب و خریداری می کنند.قطعا بسیاری از تولید کنندگان با انواع کرپ با برند های باربی، کندی، سینا کش، پورشه،اسکاچی،حریر،پفکی،مازراتی و … آشنا هستند که جزء بهترین برند های موجود دربازار می باشند.\nپارچه فیونا مانتویی :آیا با پارچه های فیونا آشنا هستید و می دانید دلایل فروش بسیار زیاد انواع آن چیست؟پارچه های فیونا از محبوب ترین انواع پارچه مانتویی است که به دلیل دوام و خوش فرم بودن مانتو های دوخته شده با آنها بهترین انتخاب در زمان حضور در مجالس و یا محل کار می باشد.لطافت و زیر دست عالی پارچه مانتویی فیونا از دلایل محبوبیت مانتو های دوخته شده با آن برای خریداران می باشد.قطعا برای بسیاری از تولید کنندگان پیش آمده است که در زمان سفارش مانتو برای شرکت های بزرگ، در تهیه پارچه فیونا به قیمت مناسب به مشکل برخورده اند!\nپارچه پرادا مانتویی :یکی از منتخب ترین پارچه های مانتویی پارچه های پرادا می باشد که در میان مشتریان و خریداران به اسم پرادو نیز شناخته شده هستند و به این اسم نامبرده می شود.آیا می دانید بیشترین کاربرد های پارچه پرادا چیست؟انواع پارچه مانند فیونا و پرادا جزء اصلی ترین تولیدات در بخش مانتو های اداری است و در بسیاری از ارگان ها و موسسات جهت فرم اداری کارکنان خود از پارچه های مرغوبی مانند پرادا استفاده می گردد.انواع پرادا نیز همانند سایر پارچه های مشهور در رنگ های پر طرفدار مانند مشکی، سرمه ای، زرشکی و … در بازار های هر شهر موجود بوده و طرفداران پروپا قرصی دارند. پارچه های پرادا و فیونا معمولا از کشور های دیگر وارد می شود.\nپارچه دیور مانتویی :پارچه های دیور که به دیور کش نیز شهرت دارند از انواع پارچه مانتویی مرغوب و پرفروشی می باشند که با بافت خاص خود طرفدار بسیاری دارند.پارچه های مانتویی دیور همانند ریون در طول و عرض بصورت کشی می باشد و به همین خاطر کیلویی به فروش می رسد.اصلی ترین سوال بسیاری مشتریان در زمان خرید این است که هر کیلو پارچه های مانتویی دیور چند متر می باشد؟انواع پارچه دیور مانتویی تقریبا با گرماژ مختلف تولید می گردد که مدل نازکتر هر کیلو حدود ۳ متر و بیست ثانتی متر و مدل با گرماژ بیشتر دیور در هر کیلو حدود ۲ متر و ۷۰ ثانتی متر بدست می آید.پارچه های دیور علاوه بر تولید با رنگ های مشتری پسند مانند سفید، مشکی، سبز، کرم، سورمه ای و … مدل های چاپی متنوعی هم مانند طرح گل دار آن نیز تولید می شوند.\nپارچه ابریشم مانتویی :در این جا شما را با پارچه مانتویی لوکس آشنا می کنیم. آیا تا به حال شنیده اید مانتوی شخصی از جنس ابریشم طبیعی باشد؟پارچه های ابریشم طبیعی جز گرانترین پارچه های موجود در بازار است که از جداسازی تار ابریشم از پیله تا بافت دستی پارچه، کاری دشوار است.با آنکه از دیر باز تا کنون توسط دانشمندان بسیاری توصیه به پوشیدن لباس های ابریشمی نموده اند، اما قیمت گران آن سبب شده است که مانتو های دوخته شده با آن جز مانتو های لوکس شناخته شده باشد.معمولا برای مهمانی های اشرافی و بزرگ از مانتو های منحصر به فرد ابریشمی استفاده می گردد که توجه بسیاری را به خود جلب می نمایند.پارچه های ابریشمی طبیعی به صورت دستی بافته شده و علاوه بر مدل های ساده و رنگی، امکان تولید بصورت طرحدار نیز وجود دارد.\nپارچه ساتن مانتویی :پارچه مانتویی براق نیز طرفداران خاص خود را دارد. معمولا از پارچه های ساتن علاوه بر پارچه اصلی در دوخت مانتو، از آنان به عنوان خرج کار نیز استفاده می کنند و مدل های مانتوی شیک و به روزی را می توان دوختپارچه های ساتن براق که به عنوان پارچه اصلی انتخاب می شود باید از تراکم بافت خوبی برخوردار باشد و رنگبندی های متنوع آن جهت دوخت مانتو های خوب و زیبایی اهمیت زیادی دارد.پارچه های ساتن نوع و مدل های مختلفی دارد که ساتن پشت کرپ در میان خریداران محبوبیت خوبی دارد و مراکز فروش و دوزندگان از انواع ساتن پشت کرپ در فروشگاه خود استفاده می کنند.از برند های معروف انواع ساتن نیز برند عاشقی و فرانسوی است که در دوخت مانتو های مجلسی و اسپرت به وفور به کار برده می شود و از انواع ساتن در دوخت فرم های اداری کمتر مورد استفاده قرار می گیرند.پارچه ونیز مانتویی :آیا می دانید زیر دست پارچه های ونیز تقریبا مشابه کدام پارچه است؟بسیاری از دوزندگان و مصرف کنندگان زیر دست و لطافت پارچه های ونیز را مشابه پارچه های ریون می دانند که همانند ریون بصورت ساده و طرحدار در عرض ۱۵۰تولید و عرضه شده اند.البته رنگبندی مدل های ساده پارچه ونیز بسیار زیاد بوده و حالت تمام کش آن سبب شده است در دوخت لباس زنانه، مانتو های راحتی و زیبا عضوی جدا ناپذیر باشد و شهرت زیادی پیدا کرده اند.در بسیاری از مناطق کشور، با توجه به سلایق و شرایط آب و هوایی نوع خاصی از پارچه های مانتویی را انتخاب و بصورت عمده در تولید استفاده می کنند که برای مثال از طرفداران اصلی پارچه های ریون و ونیز، شهرهای جنوبی کشور است.\nپارچه های کدری مانتویی :مانتو های دوخته شده با پارچه های کدری ( کودری ) در میان بانوان جز مانتو های راحتی بوده و از آنها برای فرم های اداری استفاده نخواهند شد.پارچه های کدری که به پنبه ای نیز شهرت دارند، اصلی ترین پارچه های تابستانه و خنک می باشد که در عرض های ۹۰، ۱۳۰ و ۱۵۰ بصورت ساده رنگی، گلدار، طرحدار و حاشیه دار تولید توزیع می گردد.مهم ترین مزیت پارچه مانتویی کدری یا کودری ساده و طرح دار که باعث فروش بسیار خوب آن در بازار شده است، خنک بودن آن است که این از خواص الیاف ویسکوز می باشد.اما از مشکلات اصلی پارچه های کدری که مصرف کنندگان نیز با آن آشنا هستند، آبرفت پارچه های کدری می باشد.بهترین پارچه های کدری معمولا در کارخانجات نساجی شهر های اصفهان و یزد تولید می شوند که در بازار های هر شهر نیز عمده ای عرضه شده اند.\nپارچه غواصی مانتویی :آیا می دانید پارچه مانتویی غواصی چیست؟پارچه غواصی که امروزه در دوخت مانتو و شلوار های زنانه به کار برده می شود حالت کشسایی بسیار زیادی دارد و زیر دست آن نیز در مقایسه با پارچه های ریون یا ونیز، ضخیم تر می باشد.به دلیل وارداتی بودن پارچه غواصی، ممکن است در هنگام خرید انواع آن به قیمت های مختلفی مواجه گردید!رنگبندی پارچه های غواصی معمولا در رنگ های متنوع مانند: سفید، مشکی، سرمه ای، یشمی، قرمز و … است که رنگبندی یک محصول در دوخت انواع مانتو های شیک، معیار اصلی می باشد.\nپارچه نیل مانتویی :بدون شک برایتان پیش آمده است که مانتو های لی متفاوتی را در رنگ های شیک مشاهده کرده اید و ممکن است شاهد طرح و مدل های گوناگونی بر روی مانتو شده باشید.آیا می دانید چگونه می توان این رنگ زیبا پارچه لی و یا طرح خاص را رو مانتو خلق کرد؟پارچه های نیل پارچه هایی هستند که در زمان خرید رنگ آن ثابت نمی باشد و دوزندگان ابتدا باید مدل های مانتو های خود را بر روی پارچه نیل برش دهند و مانتو را بصورت کامل بدوزند.منظور از دوخت کامل، حتی دوخت دکمه های مانتو می باشد!!در نهایت پس از آنکه مراحل دوخت مانتو کامل شد، کلیه مانتو های آماده را به شرکت های آنزیم تحویل داده و می توانید پارچه نیل را به رنگ دلخواه خود در آورید و حتی در بخش های خاصی از مانتو، طرح خاصی مانند سایه روشن قرار دهید.پس از انجام این کار، رنگ مانتو های آنزیم شده ثابت بوده و در شست و شو های مداوم نیز مانتو کیفیت رنگ خود را از دست نمی دهد.\nپارچه چرم مانتویی :پارچه های چرم جز پارچه های پاییزه و زمستانه به شمار می آید که مدل های موجود در بازار بصورت مصنوعی و طبیعی می باشد.پارچه های چرم طبیعی همانطور که اطلاع دارید از پوست حیوانات ( مانند گوسفند، گاو و … ) تهیه می گردد و به طبع مرغوب تر از تولیدات چرم مصنوعی می باشد که از PVC تشکیل شده است.پارچه های چرمی معمولا جز پارچه های مجلسی می باشد که کمتر کسی از آنها برای حضور در محل کار به مدت های طولانی استفاده می نماید و معمولا بانوان ترجیح می دهند در مهمانی ها و یا محل های کار از مانتو های راحت تری استفاده نمایند.همانطور که می دانید پارچه های چرم نیز از در زمره پارچه مانتویی لوکس و گران است که رنگ های منحصر به فرد آن نیز برای عرضه و دوخت مانتو های بسیار شیک مناسب و کاربردی است.\nپارچه لنین (لینن) مانتویی :شاید برای هر خریداری پیش آمده باشد زمانی که برای فصل های گرم سال برای خرید مانتو مراجعه کند، فروشنده نیز مانتو های دوخته شده با لنین را به مشتریان خود پیشنهاد می دهد.پارچه های لنین با بافت کنفی شک خود از بهترین انتخاب در فصل های بهار و تابستان است که مانتو های دوخته شده با آن جز مانتو های خنک به حساب می آید.پارچه های لنین با درصد های مختلف پلی استر و پنبه تولید می شوند و هر آنچه که درصد الیاف پنبه آن بیشتر باشد به طبع کیفیت پارچه نیز مرغوب تر خواهد بود.همانطور که می دانید امروزه از پارچه های لنین و شانتون بصورت مانتو های جلو باز تابستانه بسیار استفاده شده که مشتریان بسیار زیادی نیز داشته اند.پارچه های شانتون مانتویی :قطعا پارچه های شانتون را در رنگ های متنوع مشاهده کرده اید و یا امروزه مدل های طرح دار آن را در فروشگاه های بسیار زیادی مشاهده کرده اید.برای مثال بسیاری از دورندگان از شانتون طرحدار مانند طرح کاشی در به عنوان پارچه اصلی به کار برده اند و برخی دیگر ممکن است از انواع شانتون ساده و طرحدار را به مدل های زیبایی تبدبل کرده اندبنابراین با یک جمع بندی کلی می توان گفت پارچه های شانتون، لنین و اسکاچی از اصلی ترین پارچه های مانتویی تابستانه است که طرفداران بسیار زیادی در فصل های گرم سال خواهند داشت.\nپارچه ترگال کجراه مانتویی :پارچه ترگال ساده و ترگال کجراه ارزان ترین نوع پارچه مانتویی برای دوخت مانتو است. کسانی که به دنبال تهیه مانتو برای حراجی هستند از این پارچه استفاده می کنند. پارچه ترگال و کج راه مانتویی با عرض یک متر و نیم و طاقه های چهل متری بیش از صد رنگ مختلف دارد که از دوام بالایی نیز برخوردار است. در مورد این پارچه اضطراب چروک شدن و تل گرفتن نداشته باشید (البته از نوع خوب آن).مانتو لباس فرم مدارس، مانتو دانشجویی و مانتو اداری از مصرف های اصلی این پارچه هستند.پارچه پرشیا مکانیک مانتویی :از قابلیت پارچه خوب پرشیا مکانیک اطلاع دارید؟اگر به دنبال یک پارچه برای مانتو هستید که هم نرخ ارزانی داشته باشد و هم چروک نشود و پرز نگیرد شاید پرشیا بهترین گزینه باشد. این پارچه به خاطر آن که با نخ رنگ شده تهیه می شود در شستشو نیز دستخوش تغییر رنگ نمی شود.نوع خوب پارچه پرشیا بسیار لخت است و زیر دست خوبی دارد و چون بدن نما نیست بسیار برای دوخت مانتو کاربرد دارد.\nپارچه تریکو مانتویی :پارچه های تریکو و گرد باف خود دنیای وسیعی دارند که با عرض ها و الیاف مختلف تولید می شوند. انواع ساده و طرحدار این پارچه بسیار پر طرفدار برای دوخت مانتو های اسپرت و فانتزی است. اکثر دختران مانتو با پارچه تریکو را بیشتر می پسندد و این خود باعث رونق بازار فروش آن شده است. انواع پارچه تریکو بصورت کیلویی خرید و فروش می شوند.\n.\n\n\nدر این مقاله سعی کردیم تا حدودی اطلاعات مشتری های عزیزمون رو از انواع پارچه های مانتویی بالا ببریم تا در انتخاب پارچه های مانتویی خود بهترین انتخاب رو داشته باشند.\n.\n.\n\n\nبرای اطلاع از قیمت و نمونه های دوخته شده و آدرس مغازه به کانال تلگرام ما بپیوندید\nبا تشکر\n\n\n\n\n\nhttps://telegram.me/parche96parniya\n\n\n\nلایه جدید...\nلایه جدید...\nلایه جدید...\nلایه جدید...\nلایه جدید...\nلایه جدید...\n\n\n\n\n\n\n", "post_full_content_5": "\n\n\nتخمین زدن پارچه\n\n\n\n\n\n👗پارچه سرای پرنیا👗]\n#تخمین_ زدن _پارچه:\n1)دامن تنگ یاراستا:باعرض150یک قد+20س اضافه.2)دامن ترک:2قددامن باعرض150،3قددامن باعرض90.\n3)دامن کلوش:باعرض150»3متربرای دورباسن90.بلوز:یک قد+یک قدآستین+10_20س اضافه.مانتوراستا:1قد+یک قدآستین+10_20س اضافه.مانتوفون:2قد+یک آستین+10_20س اضافه.\nچادر:قدکوتاه:باعرض90، 5 متر/عرض 110_120، 5 مترویک چارک کم/عرض150، 4/5متر.قدمتوسط:باعرض90، 5/5متر/عرض110_120، 5مترویک چارک/عرض150،5متر.قدبلند:باعرض90، 6متر/باعرض110_120، 6متریک چارک کمتر/عرض150، 5/5متر\n\nبا ما در کانال تلگرام از پارچه های موجود و قیمت آنها بروز باشید  \n\n----------------------------\n\n\n\n\n.https://telegram.me/parche96parniya\n\n\n-\n*\n\n", "post_full_content_1": "\n\n\nنحوه اتنخاب لباس مجلسی بر اساس رنگ پوست و فرم بدن\n\n\n\n\n\n\nچطور یک لباس با رنگی مناسب که به ما بیاید را برای مهمانی انتخاب کنیم ؟ \n\nانتخاب‌ یک لباس شب کار ساده و راحتی نیست بلکه بستگی به ظاهر و فرم بدن شما دارد . اگر می‌خواهید در‌ یک مهمانی ، زیبا ، تک و شگفت انگیز باشید با ما همراه شوید ، تا توضیحات جالبی در رابطه با انتخاب رنگ و همچنین ظاهرتان ارائه دهیم . یک قانون برای انتخاب رنگ لباس شب وجود دارد ، زیرا افراد دارای رنگ‌های پوست مختلف هستند .\n افرادی که دارای پوست‌های تیره هستند:\n شما لباس‌هایی با رنگ‌ها‌ی روشن مانند : سفید ، سبز، و .. بپوشید که به شما می‌آیند و از رنگ‌های تیره ای مانند : قهوه ای و ... که باعث خفه شدن رنگ پوستتان می‌شود دوری کنید.\n\nافرادی که دارای پوست‌های روشن هستند :\nبر عکس ، افرادی که دارای پوست‌های روشن هستند باید از رنگ‌های مانند سفید ، و .. بپرهیزند زیرا این رنگ‌ها ، باعث تشدید سفیدی رنگ پوستشان می‌شود . \n\n بر اساس ساختار و فرم ظاهر باید چه مدل لباس و با چه رنگی را بپوشید؟\n\n\n\n\n\nاگر سینه‌های بزرگی دارید:\nلباس‌های با مدل دکلته و‌ یقه‌های کشیده را توصیه می‌کنیم ، و لباس شب تان  بهتر است آستین نداشته باشد و‌ یا اگر مایل هستید که آستین داشته باشد بهتر است که آستین خیلی کوتاهی داشته باشد .\n\n اگر شما دارای شکم هستید :\n\n\nاز لباس‌های با جنس ساتن ،و ابریشم بپرهیزید زیرا به علت جنس خاصی که دارند شکم شما را بزرگتر نشان می‌دهد . و بهتر است از لباس‌های راسته استفاده کنید و همچنین لباس‌های خیلی چسبان را نپوشید زیرا به شما ظاهر بدی می‌دهد .\n  اگر قد بلندی ندارید :\n\nاگر قد بلندی ندارید اما می‌خواهید لباسی بپوشید که شما را قد بلند نشان دهد ، بهتر است از لباس‌های دکلته و کمی بلند استفاده کنید تا از لحاظ قدی ،بلندتر جلوه کنید اما‌ یادتان باشد لباس تان بیش از حد نیز بلند نباشد زیرا‌یک ظاهر بد را به شما می‌بخشد .\n  اگر دارای باسن بزرگی هستید:\n\nلباسی بپوشید که دارای‌یک رنگ واحد باشد و چندین رنگ با یکدیگر نباشند . از پوشیدن دامن‌های خیلی بلند و‌ یا خیلی کوتاه نیز بپرهیزید .\n\n\n\n\n\n\n\n\nبرای اطلاع از قیمت و نمونه های دوخته شده و آدرس مغازه به کانال تلگرام ما بپیوندید\nبا تشکر\n\n\n\n\nhttps://telegram.me/parche96parniya\n\n\n\n", "post_full_content_4": "\n\n\nآنچه درباره ی پارچه نخی باید بدانید\n\n\n\n\n\n\n\n\n\n\n\n.\n.\n.\n1.  خصوصیات پارچه نخی\n2.  بافت پارچه نخی\n3.  رنگ بندی پارچه نخی\n4.   کاربرد پارچه نخی\n5.  بهترین روش برای تشخیص پارچه های نخی\n\n\nخصوصیات نخی:\n\nپارچه نخی : لباسهای پنبه‌ای در ایران نخی نام دارند. نخ پنبه‌ای از طریق بافندگی، به پارچه یا بافته های پنبه ای تبدیل می شود.– الیاف پنبه ای هادی حرارت هستند و حرارت بدن را به بیرون منتقل می‌کنند در نتیجه خنک هستند .– به راحتی لکه گیری و شسته می‌شونددر برابر ساییدگی مقاوم هستند .– در ایران به لباس های پنبه ای نخی می‌گویندتولید پارچه: نخ جزو اصلی و عموماً تنها جز تشکیل دهنده پارچه است.\nبافت نخی:\n\nنخ به رشته‌های باریک و بلندی گفته می‌شود که با روش‌های ریسندگی و از در کنار هم قرار گرفتن الیاف بوجود می‌آید و کاربردهای مختلف در صنایع نساجی دارد.نخ به دو نوع طبیعی و مصنوعی دسته بندی می شود.نخ طبیعی از الیاف گیاهی(مانند پنبه، کتان و کنف)و جانوری( پشم و…) و نخ مصنوعی از الیاف شیمیایی و محصول پتروشیمی ساخته می شود.\nرنگ بندی نخی:\n\nپارچه های نخی دارای رنگ بندی کامل و طرح های متنوعی است مانند طرح های آبرنگی  ، گل دار، جقه ای و … است.\n\nکاربرد نخی:\n\n\nکاربردهای نخ در صنایع نساجی:دوخت: نخ جهت اتصال دو تکه پارچه بکار می‌رود.تولید پارچه: نخ جزو اصلی و عموماً تنها جز تشکیل دهنده پارچه است.تقسیم بندی نخ از نظر جنس آن :طبیعی ( که از الیاف طبیعت گرفته میشود مثل پنبه، پشم و غیره )مصنوعی ( از الیافی که توسط بشر تولید میشود می ریسند مانند پلی استرو غیره )مخلوط ( از ترکیب کردن الیاف طبیعی و مصنوعی تولید می شوند )پارچه لایه‌ای نرمش‌پذیر است که از شبکه‌ای از نخ‌ها و یا الیاف طبیعی یا مصنوعی تشکیل شده‌است. که نوع نخ‌ها و یا الیاف و ساختار و نحوه قرار گیری انها در کنار یکدیگر ساختمان پارچه و خصوصیات فیزیکی آن را بوجود می‌آورد. پارچه را از روشهای بافت تاری-پودی، بافت حلقوی(کش‌بافی یا قلاب بافی)، روشهای بی بافت، گره زدن تولید می‌شود.پارچه‌ها از نظر مواد بکار رفته انواع گوناگون دارند از جمله پنبه‌ای(نخی)، پشمی، ابریشمی. غیره. به بخشی از بازار که پارچه‌فروشی‌ها در آن قرار دارند بازار بزازها گفته می‌شود.\n.\n.\nبا این روش به سادگی پارچه های نخی را تشخیص دهید\n\n\n\nاگر در زمینه‌ی تشخیص جنس نخ و پارچه، اطلاعات و تجربه‌ی کافی ندارید و می‌خواهید از مواد بودن یا طبیعی بودن پارچه یا نخ آگاهی داشته باشید، یک آزمایش و روش بسیار آسان و کارساز را به شما پیشنهاد خواهیم داد تا بتوانید با آن، به آسانی به نخی بودن (اصطلاح عامیانه) یا مواد بودن پی ببرید.\n \n\n\n\n \nابتدا نخی بسیار کوتاه را از پارچه یا لباس، جدا کنید و دقت داشته باشید که با نخ دوخت اشتباه نشود. زمانی که اطمینان حاصل نمودید که نخ جدا شده از بدنه‌ی اصلی پارچه می‌باشد، با یک کبریت یا فندک آن را سوزانده و با دقت به تغییرات آن توجه نمایید. مواردی که باید روی آن هنگام این کار توجه نمایید حالت دیداری هنگام سوزاندن، بوی حاصل از سوزاندن و باقی مانده‌ی نخ پس از سوختن می‌باشد.حال مشاهدات خود را با موارد زیر تطبیق دهید\n\n\nگوله شدن نخ هنگام اشتعال تشخیص جنس نخ و پارچه با سوزاندنهنگامی که نخ را به نزدیکی شعله برده و الیاف به هنگام نزدیک شدن به شعله و گرما اصطلاحا جمع می‌شوند بدین معناست که نخ از الیاف مصنوعی یا پلی استر تشکیل شده است، در این سیر، الیاف طبیعی همچون پنبه، پشم یا ویسکوز بدون گوله شدن مشتعل گشته و پودر می‌شوند.باقی مانده‌ی نخ پس از خاموش شدن شعله، در مواد طبیعی معمولا به رنگ خاکستری و بسیار ناچیز است ولی در نخ‌هایی با الیاف مصنوعی این باقی مانده سفت، گوله وحالت نایلون سوخته به خود می‌گیرد.\n\n\nرنگ دود پس از خاموشیاز روی رنگ دود حاصله بعد از اشتعال نخ و خاموش شدن آن نیز می‌‌توان به نوع الیاف پی برد.  پنبه رنگ دود سفید و برخی دیگر مثل:‌ پلی استر هنگام سوختن رنگ دود سیاه دارد.\n\nبوی سوختن نخدر تشخیص جنس نخ و پارچه،  هر نوع از الیاف نخ به هنگام اشتعال، دارای بوهای متفاوتی می‌باشند که به ترکیب و جنس الیاف آن برمی‌گردد. بوی سوختن نخ‌های پنبه و ویسکوز به دلیل پایه‌ی گیاهی آنها، تقریبا شبیه به بوی سوختن چوب یا کاغذ است، بوی سوختن  پلی استر کاملا متفاوت است و به علت داشتن ترکیبات آروماتیک(معطر) بویی شبیه بوی شیرینی (پشمک) از خود ساطع خواهند کرد و الیاف طبیعی دیگر همچون پشم که پایه‌ی حیوانی دارد کاملا مشخص است که بوی سوختن آن‌ها مانند بوی کز دادن پشم کله‌ی گوسفند (کله پزی) خواهد بود.\n\nنکته در تشخیص جنس نخ و پارچه با اشتعال- الیاف امکان دارد حالت ترکیبی داشته و مواد مصنوعی و طبیعی در ساختار آن وجود داشته باشد که در این صورت کمی ماجرا سخت‌تر شده و احتیاج به دقت بالا تری به هنگام انجام آزمایش دارد.\n\n- برخی از پارچه‌ها از بیش از یک نوع نخ در بافت آنها استفاده شده بدین معنی که در ساختار بافت آنها به صورت یک در میان یا موازی، از دو نوع نخ استفاده شده است که باید در هنگام انجام این روش، به آن دقت کرد. توصیه می‌گردد که تکه نخ‌های بیشتری برای این کار جدا شود.\n\n\n\n 👇👇  پارچه های نخی موجود 👇👇\n\n.\n.\n.\n\n\n\n\n\n\n\n\n\n\n.\n.\n\n\nپارچه ها ی نخی موجود   👆👆👆👆👆👆👆\n.\n.\n.\n.\n\nبرای اطلاع از قیمت و نمونه های دوخته شده و آدرس مغازه به کانال تلگرام ما بپیوندید\nبا تشکر\n.\n.\n\nhttps://telegram.me/parche96parniya\n\n\n*\n*\n\n"}