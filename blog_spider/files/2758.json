{"type": "blog", "blog_name": "میرزاقلمدون", "blog_url": "http://mirzaghalamdoon.blog.ir/", "post_url_1": "http://mirzaghalamdoon.blog.ir/1396/10/13/%D8%A7%DA%AF%D8%B1-%D8%AF%D9%86%D8%A8%D8%A7%D9%84-%D8%A2%D8%AE%D8%B1%DB%8C%D9%86-%D8%A7%D8%AE%D8%A8%D8%A7%D8%B1-%D8%AD%D9%88%D8%A7%D8%AF%D8%AB-%D8%AA%D9%84%D8%AE-%D8%A7%D8%AE%DB%8C%D8%B1-%D9%87%D8%B3%D8%AA%DB%8C%D8%AF", "post_title_1": "اگر دنبال آخرین اخبار حوادث تلخ اخیر هستید...", "post_content_1": "این روزها،‌ همه در رساندن خبرهای بد به یکدیگر پیشی می‌گیرند؛ \nفلان شهر شلوغ شد، \nفلان روستا را زلزله لرزاند، \nفلانی فردا اعدام می شود،\nفلان جا دزدی شد...\n\nاین روزها چیزی که نیاز داریم،‌ کمی خبر خوب است!\nکمی نگاه خوب،‌ حرف خوب،‌ نتیجه گیری خوب...\nکمی خوش‌بینی، فقط کمی.\nدر حد اینکه :‌ دیروز باران بارید،‌ هوا چقدر لطیف است امروز! حال ما خوب است. چه زیباست لبخند نشسته بر عکس جدیدت...\n\nبیاییم قبل از بازنشر هر خبر،‌ ابتدا به آثار آن روی مخاطب‌مان بیشتر فکر کنیم.\n\n", "post_url_2": "http://mirzaghalamdoon.blog.ir/1396/09/13/%D8%B2%DB%8C%D9%86-%D9%87%D9%85%D8%B1%D9%87%D8%A7%D9%86-%D8%B3%D8%B3%D8%AA-%D8%B9%D9%86%D8%A7%D8%B5%D8%B1", "post_title_2": "زین همرهان سست عناصر", "post_content_2": "هیچ چیز به اندازه دوست و همراه خوب نمی تونه به آدم انگیزه خودسازی و تلاش بده و هیچ چیز به اندازه دوست و همراه بیخود، ترمز حرکت آدم نیست. مشکل اغلب ما اینه که هم در یافتن دوست خوب، ضعیف و سست و خجالتی هستیم و هم در حذف آدمای بدردنخور همیشه مردد و پادرهواییم.\n\nپادشاهی یکی را صد مرده نان پاره داده بود لشکر عتاب میکردند پادشاه بخود میگفت روزی بیاید که بشما بنمایم که بدانیدکه چرا میکردم چون روز مصاف شد همه گریخته بودند و او تنها میزد گفت اینک برای این مصلحت. آدمی میباید که آن ممیز خود را عاری از غرضها کند و یاری جوید در دین، دین یارشناسیست.  \nفیه ما فیه", "post_url_3": "http://mirzaghalamdoon.blog.ir/1395/12/09/%D8%A8%D8%B1%D8%A7%DB%8C-%D8%A7%D8%B5%D8%BA%D8%B1-%D9%81%D8%B1%D9%87%D8%A7%D8%AF%DB%8C", "post_title_3": "برای اصغر فرهادی", "post_content_3": "گاهی یک هنرمند اثری از خودش به جا میذاره، حرفی می زنه، جمله ای می نویسه\nکه تأثیر مثبتش از هزار هزار منبر و خطابه و تریبون و حزب بازی و دیپلماسی به مراتب بیشتر و بهتره.\nحضور نیافتن اصغر فرهادی در مراسم اسکار در اعتراض به سیاست های کینه توزانه ترامپ ، جای تحسین داره.\n\nزنده باد چنین هنرمندی", "post_url_4": "http://mirzaghalamdoon.blog.ir/1395/08/25/%D9%88-%DA%86%D9%87-%D8%A8%D8%B2%D8%B1%DA%AF-%D8%A7%D8%B3%D8%AA-%D9%85%D8%B5%DB%8C%D8%A8%D8%AA-%D8%AA%D9%88", "post_title_4": "و چه بزرگ است مصیبت تو", "post_content_4": "همیشه ایام محرم و صفر که می رسه، بازهم این سوال ذهنمو پر می کنه که:\n« یعنی می شه کسی بتونه یکبار از اول تا آخر اتفاقات عاشورا رو با تأمل و دقت بخونه و زنده بمونه...؟ »", "post_url_5": "http://mirzaghalamdoon.blog.ir/1395/07/27/%D8%AD%D8%B0%D8%B1-%DA%A9%D9%86-%DA%A9%D9%87-%D8%AF%DB%8C%D9%88%D8%A7%D9%86%D9%87-%D9%87%D9%88%DB%8C%DB%8C-%D8%B4%D9%86%DB%8C%D8%AF", "post_title_5": "حذر کن که دیوانه هویی شنید", "post_content_5": "داستان پرشور و حماسی ویژه ای نبود. اصلا داستانی در کار نبود، یک نقل قول ساده بود. دیالوگی بین فرمانده و معاونش در همان شبی که فرمانده قرار بود جام شهادت را سربکشد...\nداستان را که خواند متوجه حال خرابم شد.\nنه بغضی بود  و نه گریه ای، اما انگار کن در حال دویدن، محکم و بی هوا با صورت رفتی تو دیواری از بتن. گیج و منگ بودم با ذهنی معلق در افکاری پریشان و به هم ریخته. در یک کلام : داغون...\nبه کلی فراموش کردم قبل این چند خط مطلب خوندنش، در مورد چی حرف می زدیم، اصلا کجاییم، ساعت چنده، روزه، شبه...؟\n\nبیچاره با دیدن من وا رفت. نمی دونست چه اتفاقی افتاده. نگاهش پر شده بود از حیرت و پرسش.\nپرسید : «چیزی شده»\nچیزی شده بود. اما نه چیزی عمق فاجعه ش برای کسی جز خودم معلوم باشه.\n\nبا صدایی که انگار از ته چاه می اومد، همینقدر تونستم جواب بدم که :\n- « این ماجرایی که خوندی...»\n- «؟!»\n- « منم اونجا بودم...»"}