{"type": "blog", "blog_name": "\" استیضاح \"", "blog_url": "http://estizah.blog.ir/", "post_url_1": "http://estizah.blog.ir/1396/10/06/%D9%85%D8%AC%D8%B1%DB%8C-%D8%B3%D9%86%DA%AF-%D9%87%D8%A7%DB%8C-%D9%85%D9%87%D9%86%D8%AF%D8%B3%DB%8C-%DA%A9%D9%88%D8%A7%D8%B1%D8%AA%D8%B2", "post_title_1": "مجری سنگ های مهندسی کوارتز", "post_content_1": "ضمن عرض ادب خدمت بینندگان و کاربران محترم وبلاگ استیضاح!اینجانب نیماانصاری (مدیریت این وبلاگ) مدتیست در زمینه اجرای سنگ های مهندسی کوارتز، کورین، دکتون و سنگ طبیعی فعالیت دارم و به این علت متاسفانه امکان بروزرسانی این وبلاگ وجود ندارد.لطفا از نمونه کارهای ما دیدن فرمایید:WWW.LSTONE.IRکانال تلگرام:@LSTONEIR\n\n", "post_url_2": "http://estizah.blog.ir/1395/11/29/Be-Careful", "post_title_2": "Be Careful", "post_content_2": "", "post_url_3": "http://estizah.blog.ir/1395/11/15/%D9%86%D8%A7%D9%82%D8%B5-%D8%A7%D9%84%D8%B9%D9%82%D9%84-%D8%A8%D9%88%D8%AF%D9%86-%D8%B2%D9%86%D8%A7%D9%86", "post_title_3": "ناقص العقل بودن زنان", "post_content_3": "نگاهی متفاوت به مفهوم ناقص العقل بودن زنان\nدر زمینه ی پاسخ به شبهه ی نقصان عقل زنان پاسخ های گوناگونی ابراز شده است. یکی از این پاسخ ها ، پاسخ علامه سید محمد حسین حسینی طهرانی است که در نوع خود حاوی نکات جالبی است...\nاز آیت الله سید محمد حسین حسینی طهرانی پرسیده شد : منظور امیرالمومنین علیه السلام از عبارت « نواقص العقول » درباره ی زنان چه می باشد؟ایشان در پاسخ چنین فرمودند : هو العالم - امیرالمؤمنین علیه السلام در چند موضع از نهج البلاغه به این نکته اشاره دارند و از آنجا که این مطلب با فضای حاکم بر جامعه ی امروزی در مسئله ی تساوی منافات دارد ، بسیاری از افراد در مقام رد این قضیه و انکار آن از ناحیه ی حضرت برآمده اند و برخی همچون مرحوم مطهری با عدم اطلاع از مفهوم این مطلب خود را از دغدغه ی پاسخ گوئی راحت نموده اند. و بعضی از موجودین نه تنها این مطلب را انکار نموده بلکه مقام و موقعیت زن را بالاتر و عقل او را بیشتر و ایمان او را قوی تر بر شمرده اند ( زن در آینه جمال و جلال ) و نقصان عقل را به نقصان حافظه تغییر داده اند.غافل از این که اگر مقصود حضرت نقصان حافظه بود ، می توانست تعبیر دیگری بیاورد نه این که بگوید : « عقلشان ناقص و ضعیف است » !در قضیّه ی جمل ، امیرالمؤمنین علیه السّلام تصریح دارد که : « و امّا عایشه فقد أدرکها ضعف رأی النّساء » عایشه را سستی و کاستی بینش و رأی زنان به دام انداخت.این مطلب را بنده در ضمن شرح حدیث عنوان بصری توضیح دادم. و خلاصه ی آن این است : مسئله ی نقصان و ضعف عقل و تدبیر و یا قوّت و صلابت آن به وجود صفات و ملکات و شاکله های نفسانی هر فرد بر می گردد و از آنجا که زنان را خداوند موجودی دارای عاطفه ی بیشتر و احساس لطیف تر از مرد برای اداره ی امور منزل و تربیت اولاد خلق فرموده است ، طبعاً این مسئله در تصمیم گیری آنها نسبت به قضایا و حوادث خارجی مؤثر خواهد بود و زودتر از دیگران تحت احساسات و عواطف واقع می شوند. که منظور از عقل در اینجا « عقل عملی » است. و امّا از جهت « عقل نظری و عِلمی » چه بسا بسیاری از آنان از مردها قوی تر و جلوتر  باشند.نکته : ما نباید خود را جلوتر از امام علیه السّلام قرار دهیم و کاسه ی داغ تر از آش برای اسلام باشیم ، اسلام و مبانی آن صاحب دارد و صاحب آن حضرت بقیّه الله ارواحنا فداه می باشد و باید خود را تحت اوامر و اطاعت آن حضرت قرار دهیم و از خود چیزی اضافه نکنیم ، دین را مانند مجسمه به دلخواه خود نتراشیم. و اگر در مسئله ای از عهده ی پاسخ بر نمی آئیم سکوت کنیم و توجیه نکنیم و خلاف مقصود و مراد امام علیه السّلام مردم را به گمراهی و اشتباه نیندازیم که فردا باید پاسخگو باشیم ، مردم خوششان می آید یا بدشان می آید به ما ارتباطی ندارد ، ما باید وظیفه ی خود را انجام دهیم نه بدست آوردن دل مردم را ، و در نتیجه موجّه جلوه دادن بنی نوع و بنی صنف خود را ، و بدانیم که فعل و کردار ما وقتی مورد رضایت پروردگار است که فقط و فقط رضای او را مد نظر داشته باشیم نه مصالح و منافع دنیوی و شخصی و صنفی خود را.\n\nبه نقل از:sandiskhor.blog.ir", "post_url_4": "http://estizah.blog.ir/1395/10/12/%D8%AD%DA%A9%D9%85-%D8%AA%D9%82%D9%84%D8%A8-%D8%AF%D8%B1-%D8%A7%D9%85%D8%AA%D8%AD%D8%A7%D9%86%D8%A7%D8%AA", "post_title_4": "حکم تقلب در امتحانات", "post_content_4": "بنا بر مسأله 539 رساله دانشجویی همه مراجع تقلید تقلب در امتحانات درسی را حرام می‌دانند.\n\n \n\nسؤال: اگر دانش آموز یا دانشجویی در امتحانات با تقلب نمره قبولی کسب کند و به مرحله ی بالاتر برود و از مزایای آن استفاده کند، حکم استفاده از این مزایا چیست؟\n\nآیت الله خامنه‌ای: تقلب حرام است، ولی اگر تخصص و مهارت لازم را برای کاری که برای آن استخدام شده دارد و مقررات استخدام رعایت شده، استخدام و دریافت حقوق اشکال ندارد.\n\nآیت الله فاضل لنکرانی (ره): مشکل است، شرعاً نمی تواند از این مزایا استفاده کند.\n\nآیت الله بهجت: باید جبران کند آن درس را.\n \nآیت الله صافی گلپایگانی: تقلب در هر امری جایز نیست.\n\n\nآیت الله مکارم شیرازی: در صورتی که در یکی دو ماده ی درسی تقلب کرده باشد، هرچند کار خلاف کرده، ولی مدرک گرفته شده و ادامه ی تحصیل و استخدام با آن مدرک اشکال ندارد.\n \nالبته همان گونه که ملاحظه می شود این پاسخ ها تنها از جنبه ارتقاء به رتبه بالاتر و استفاده از امتیازات و حقوق داده شده است و به حکم تضییع حقوق دیگران اشاره ای نشده است.\n \nاما اگر در جایی تقلب باعث تضییع حق از شخص دیگری شود باید جبران شود یا از کسی که حقش تضییع شده است حلالیت بخواهند و رضایت او را بدست آورند مگر این که امکان جبران وجود نداشته باشد.\n \nدفاتر آیات عظام در پاسخ به این سؤال که، اگر کسی در کنکور تقلب کند و حق کسی را ضایع نماید، چون قبول نمی شد و کس دیگری جایش می آمد، چگونه باید جبران کند و حلالیت بطلبد؟ پاسخ داده اند:\n \nآیت الله خامنه‌ای: تقلب حرام است و توبه کافی است.\n \nآیت الله مکارم شیرازی:باید انصراف دهد تا نفر بعد جایگزین او شود.\n\n\n", "post_url_5": "http://estizah.blog.ir/1395/10/12/%D8%A2%D9%86%D9%87%D8%A7%DB%8C%DB%8C-%DA%A9%D9%87-%D8%AE%D9%88%D8%A7%D8%A8-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D9%85%DB%8C-%E2%80%8F%D8%A8%DB%8C%D9%86%D9%86%D8%AF", "post_title_5": "آنهایی که خواب آمریکا را می ‏بینند", "post_content_5": "\nاوضاع اقتصادی جامعه، چیزی که به شخصه در بین مردم و در مغازه ها و کف خیابان ها و در قیمت اجناس و … می بینم چیزی نیست که راضی کننده باشد آن هم بعد از بر باد رفتن دستاوردهای ارزشمند هسته ای مان!  بعد از از دست رفتن غرورمان ! به عبارتی دادیم و ندادند!\nحالا خوش به حال کسانی که با چند گزارش آمار تورم نقطه به نقطه و … دلشان خوش می شود!\nظاهرا الان باید دو دستی موشکی را بچسبیم! باد نبرد!!\nدر زمینه فرهنگ هم که خدا رحم کرد امسال را رهبری عزیز سال فرهنگ هم نامدیده اند! وگرنه خدا می داند آقایان مربوطه! غیر از حمایت از ماهواره و شبکه های فاسد اجتماعی و زیر سوال بردن چادر به عنوان حجاب برتر  و توهین به روحانیون دلسوز و  … چه خوابی برای وضعیت فرهنگ کشور دیده بودند!\nخلاصه امان از کدخدا پنداری آقایان کم شجاعت! و امان از خوش بینی افراطی به دشمن دیرینه!\nامام خمینی (ره) :\nآمریکا می خواهد که همه‌ی کشورها را زیر نفوذ خود داشته باشد ولی ما چنین تصوری را نمی توانیم بپذیریم. (صحیفه نور، ج۴، ص۱۸۶)\nو من امیدوارم که خدای تبارک و تعالی ما را بیدار کند و افراد ملت ما را بیدار کند. آنهایی که در خواب هستند، آنهایی که باز هم خواب می‏ بینند، آنهایی که خواب آمریکا را می ‏بینند خدا بیدارشان کند. (صحیفه نور، ج ۱۹۹، ص۱۴۷۷)\nبه نقل از: عمارها", "post_full_content_4": "\nحکم تقلب در امتحانات\n\n\n\nبنا بر مسأله 539 رساله دانشجویی همه مراجع تقلید تقلب در امتحانات درسی را حرام می‌دانند.\n\n \n\nسؤال: اگر دانش آموز یا دانشجویی در امتحانات با تقلب نمره قبولی کسب کند و به مرحله ی بالاتر برود و از مزایای آن استفاده کند، حکم استفاده از این مزایا چیست؟\n", "post_full_content_3": "\nناقص العقل بودن زنان\n\n\n\nنگاهی متفاوت به مفهوم ناقص العقل بودن زنان\nدر زمینه ی پاسخ به شبهه ی نقصان عقل زنان پاسخ های گوناگونی ابراز شده است. یکی از این پاسخ ها ، پاسخ علامه سید محمد حسین حسینی طهرانی است که در نوع خود حاوی نکات جالبی است...\nاز آیت الله سید محمد حسین حسینی طهرانی پرسیده شد : منظور امیرالمومنین علیه السلام از عبارت « نواقص العقول » درباره ی زنان چه می باشد؟ایشان در پاسخ چنین فرمودند : هو العالم - امیرالمؤمنین علیه السلام در چند موضع از نهج البلاغه به این نکته اشاره دارند و از آنجا که این مطلب با فضای حاکم بر جامعه ی امروزی در مسئله ی تساوی منافات دارد ، بسیاری از افراد در مقام رد این قضیه و انکار آن از ناحیه ی حضرت برآمده اند و برخی همچون مرحوم مطهری با عدم اطلاع از مفهوم این مطلب خود را از دغدغه ی پاسخ گوئی راحت نموده اند. و بعضی از موجودین نه تنها این مطلب را انکار نموده بلکه مقام و موقعیت زن را بالاتر و عقل او را بیشتر و ایمان او را قوی تر بر شمرده اند ( زن در آینه جمال و جلال ) و نقصان عقل را به نقصان حافظه تغییر داده اند.غافل از این که اگر مقصود حضرت نقصان حافظه بود ، می توانست تعبیر دیگری بیاورد نه این که بگوید : « عقلشان ناقص و ضعیف است » !در قضیّه ی جمل ، امیرالمؤمنین علیه السّلام تصریح دارد که : « و امّا عایشه فقد أدرکها ضعف رأی النّساء » عایشه را سستی و کاستی بینش و رأی زنان به دام انداخت.این مطلب را بنده در ضمن شرح حدیث عنوان بصری توضیح دادم. و خلاصه ی آن این است : مسئله ی نقصان و ضعف عقل و تدبیر و یا قوّت و صلابت آن به وجود صفات و ملکات و شاکله های نفسانی هر فرد بر می گردد و از آنجا که زنان را خداوند موجودی دارای عاطفه ی بیشتر و احساس لطیف تر از مرد برای اداره ی امور منزل و تربیت اولاد خلق فرموده است ، طبعاً این مسئله در تصمیم گیری آنها نسبت به قضایا و حوادث خارجی مؤثر خواهد بود و زودتر از دیگران تحت احساسات و عواطف واقع می شوند. که منظور از عقل در اینجا « عقل عملی » است. و امّا از جهت « عقل نظری و عِلمی » چه بسا بسیاری از آنان از مردها قوی تر و جلوتر  باشند.", "post_full_content_1": "\nمجری سنگ های مهندسی کوارتز\n\n\n\nضمن عرض ادب خدمت بینندگان و کاربران محترم وبلاگ استیضاح!اینجانب نیماانصاری (مدیریت این وبلاگ) مدتیست در زمینه اجرای سنگ های مهندسی کوارتز، کورین، دکتون و سنگ طبیعی فعالیت دارم و به این علت متاسفانه امکان بروزرسانی این وبلاگ وجود ندارد.لطفا از نمونه کارهای ما دیدن فرمایید:WWW.LSTONE.IRکانال تلگرام:@LSTONEIR\n", "post_full_content_2": "", "post_full_content_5": ""}