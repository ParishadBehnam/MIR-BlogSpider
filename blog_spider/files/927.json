{"type": "blog", "blog_name": "\"قلعه حقیقت\"", "blog_url": "http://castletruth.blog.ir/", "post_url_1": "http://castletruth.blog.ir/post/%D9%BE%D8%B0%DB%8C%D8%B1%D9%81%D8%AA%D9%86-%D8%AA%D8%A7%DB%8C%D9%BE-%D9%88-%D9%BE%D8%A7%D9%88%D8%B1%D9%BE%D9%88%DB%8C%D9%86%D8%AA", "post_title_1": "پذیرفتن تایپ و پاورپوینت", "post_content_1": "\nسلام در راستای کمک به شما عزیزان و بازدیدکنندگان محترم \nاین وبسایت خدمات تایپ و پاورپوینت را انجام میدهد \nبه قیمت بسیار منصفانه\nفقط کافیست در قسمت نظرات آدرس فایل آپلود شده خود را بفرستید \nو\n مطمئن باشید در اسرع وقت کار شما انجام خواهد شد.", "post_url_2": "http://castletruth.blog.ir/post/%D8%A2%D9%86%D8%A7%D9%87%DB%8C%D8%AA%D8%A7-%D8%A7%D9%84%D9%87%D9%87-%D9%86%DA%AF%D9%87%D8%A8%D8%A7%D9%86-%D8%A2%D8%A8-%D8%A7%DB%8C%D8%B1%D8%A7%D9%86%DB%8C%D8%A7%D9%86", "post_title_2": "آناهیتا الهه نگهبان آب ایرانیان", "post_content_2": "\n آناهیتا الهه نگهبان آب ایرانیان – «آناهیتا» به معنای پاک و دور از آلودگی در اعتقاد ایرانیان باستان الهه آب، فرشته نگهبان چشمه‌ها و باران و همچنین نماد باروی، عشق و دوستی بوده است. این اعتقاد از دوران پیش از زرتشت در ایران وجود داشته و در دوران‌های بعدی هم مورد توجه قرار گرفته است.\nتوجه به آناهیتا از دوره اردشیر دوم هخامنشی در ایران مرسوم شده و در دوره‌های تاریخی بعدی یعنی اشکانی و ساسانیان هم ادامه داشته است. در کتیبه‌های به‌جا مانده از این دوره‌های تاریخی اشاره‌ها و تصاویری از آناهیتا در کنار نام اهورا مزدا به چشم می‌خورد.\n«در نقش برجسته طاق بستان، خسرو پرویز پادشاه ساسانی در میان اهورامزدا و آناهیتا ایستاده است. در این نقش برجسته، آناهیتا که در سمت راست شاه ایستاده، تاجی همانند اهورا برسر و در یک دستش حلقه فرایزدی را نگه داشته و در دست دیگرش کوزه‌ای است که از آن آب می‌ریزد.»\nبه احترام این الهه ایرانی معابد و تندیس‌های فراوانی در دوره‌های تاریخی پیش از اسلام در سرزمین ایران ساخته شده است. از آناهیتا یادواره‌هایی (شامل معابد و کتیبه‌ها) در همدان، شوش، کازرون و آذربایجان، کرمانشاه و کنگاور به‌جای مانده است. معبد آناهیتا در کنگاور مشهورترین معبد منسوب به آناهیتا در ایران است.\n \nدر تقویم ایرانی روز دهم ماه آبان باستانی برابر با چهارم آبان فعلی به عنوان جشن آبانگان مشخص شده است. آبانگان جشن آناهیتا(آناهید)، الهه آب است. در جشن آبانگان، ایرانیان به ویژه زنان در کنار دریا یا رودخانه‌ها، الهه آب را نیایش می‌کردند.\n\n...ادامه مطلب را از دست ندهید...\n\nادامه مطلب", "post_url_3": "http://castletruth.blog.ir/post/%DA%AF%D8%B1%DA%86%D9%87-%D8%A2%D8%AA%D8%B4-%D9%87%D8%AF%DB%8C%D9%87-%DB%8C-%D8%A7%D8%B3%DA%A9%D9%86%D8%AF%D8%B1-%DB%8C%D9%88%D9%86%D8%A7%D9%86%DB%8C-%D8%A7%D8%B3%D8%AA", "post_title_3": "گرچه آتش هدیه ی اسکندر یونانی است", "post_content_3": "\n\nگرچـــه آتش هدیه ی اسکندر یونانی استهیزم این شعله ی پیشینه سوز، ایرانی است\nدر تماشاخانـــه ی تاریــــخ تنها کار ما\nواقعی ظاهر شدن در نقش یک قربانی است\nتازگـــــی هــا لهجـــــه ی بغض مرا فهمیده اند\nگرچه این خون گریه ها از دوره ی ساسانی است\nکرم ابریشم به فرض از پیله بیرون زد چه سود\nدر تن پـروانـــــــه تـــا روز ابد زندانی است\nدور باشم بی کسم،نزدیک باشم ناکسم!\nشاعرم، تقدیر من چون ابر سرگردانی است\nآدمی چـــون بـره ای از گوسفندان خداست\nپیشه ی پیغمبرانش لاجرم چوپانی است\nگیسوانت را کـه روی شانه ها کردی رها\nتازه فهمیدم شب یلدا چــــرا طولانی است\nهر کتابی را که دیدم زین پس آتش می زنم\nآخریـن راه نجـــــات ما فقط نادانی است", "post_url_4": "http://castletruth.blog.ir/post/%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D9%81%D8%B1%D9%87%D8%A7%D8%AF%DB%8C-%D8%B1%D8%A7-%D8%AF%D8%B1-%D8%A7%D8%B3%DA%A9%D8%A7%D8%B1-%D8%A8%DB%8C%D8%B4%D8%AA%D8%B1-%D8%A8%D8%B4%D9%86%D8%A7%D8%B3%DB%8C%D9%85", "post_title_4": "نمایندگان \"فرهادی\"را در اسکار بیشتر بشناسیم", "post_content_4": "\nفیروز نادری و انوشه انصاری از پیشگامان ایرانی-آمریکایی در عرصه فضا هستند که به عنوان نمایندگان اصغر فرهادی در مراسم هشتادونهمین دوره جوایز سینمایی اسکار شرکت کرده و جایزه وی را دریافت کردند.\n\nبه گزارش ایسنا، فیروز مایکل نادری معاون پیشین مدیرکل تنظیم راهبردهای آزمایشگاه پیش‌رانش جت در ناسا و مدیرکل اکتشافات منظومه خورشیدی (از ۱۵ اوت ۲۰۱۱) بوده است.\nفیروز نادری در ۵ فروردین ۱۳۲۵ در شیراز به دنیا آمد. وی تحصیلات متوسطه خود را در ایران به پایان رساند و پس از آن به ایالات متحده آمریکا مهاجرت کرد و تحصیلات دانشگاهی خود را در رشته مهندسی برق پی گرفت. وی دوره کارشناسی خود را در دانشگاه ایالتی آیووا و کارشناسی ارشد و دکترای خود را در دانشگاه کالیفرنیای جنوبی به پایان رساند.\nنادری، پس از پایان تحصیل به ایران بازگشت و ضمن گذراندن خدمت سربازی، مدتی در مرکز سنجش از دور ایران فعالیت کرد. وی در مدت همکاری خود با ناسا مشاغل فنی و مدیریتی متعددی را در زمینه ماهواره‌های مخابراتی متحرک، رادارهای سنجش از دور، رصدخانه‌های تحقیقاتی اختر فیزیک، اکتشاف مریخ و سایر اجرام منظومه شمسی برعهده داشت.\nنادری از سال ۱۹۹۶ مدیر برنامه منشاء حیات ناسا بود. وی در سال ۱۹۷۶ به آزمایشگاه پیشرانش جت پیوست و به عنوان مدیر آزمایش‌های پروازی علوم فضا و مدیر طرح تفرق‌سنج (Scatterometer) ناسا به کار پرداخت.  علاوه بر این‌ها وی در مرکز مدیریت ناسا، سرپرستی برنامه فناوری ارتباطات پیشرفته ماهواره‌ای را بر عهده داشت و در آزمایشگاه پیشرانش جت نیز مدیر برنامه ماهواره‌های متحرک بود. وی از سال ۲۰۰۰ نیز مدیریت برنامه تازه تأسیس برنامه مریخ را بر عهده گرفت. وظیفه مرکز برنامه مریخ آن است که تمام تحقیقات مربوط به مریخ را هدایت و برنامه‌ریزی کند.\nوی، در فروردین ماه ۱۳۷۹ به سمت مدیر پروژه‌های اکتشاف مریخ منصوب شد. در پی موفقیت کاوشگرهای مریخ، نادری به سمت معاون و مدیر ارشد برنامه‌ریزی مرکز آزمایشگاه پیشرانش جت، از مهمترین مراکز فضایی ناسا منصوب شد و در سمت جدید به عنوان مسؤول طراحی برنامه‌ها و راهبردهای مرکز، تجاربش در ماموریت‌های مریخ را در مطالعه سایر بخش‌های جهان از زمین تا کهکشان‌های دور به کار بسته‌ است. وی همچنین مسؤولیت طراحی چشم‌انداز راهبردی پنج تا ۲۰ ساله آزمایشگاه پیشرانش جت را برعهده دارد. وی هم اکنون (از سال ۲۰۱۱) به سمت مدیر پژوهش‌های رباتیک منظومه خورشیدی منصوب شده‌ است.\n\nوی به همراه انوشه انصاری به‌نمایندگی از اصغر فرهادی در مراسم هشتاد و نهمین دوره جوایز اسکار‏ در سال ۲۰۱۷ شرکت کرد.\nشهرت نادری بیشتر به خاطر دو کاوشگر مریخ یعنی «روح» و «فرصت» بوده‌ است که با مدیریت او اطلاعات زیادی از جمله امید بیشتر به وجود حیات در مریخ را به بشر داد. او، فروردین ماه ۱۳۷۹ در شرایطی که  چندین مأموریت متوالی سازمان فضایی ناسا در پرتاب فضاپیما به سوی مریخ با شکست مواجه شده بود، به مدیریت برنامه‌های اکتشافات مریخ منصوب شد و توانست در طی چهار سال، ۳ مأموریت مهم از جمله پرتاب دو کاوشگر مریخ‌نورد «روح» و «فرصت» را با موفقیت به انجام رساند. دریافت بالاترین نشان سازمان فضایی ناسا در بهمن ماه گذشته و انتخاب وی به عنوان موثرترین فرد ایالات متحده در سال قبل از دیگر افتخارات او است.\nفیروز نادری در مراسم اعطای اسکار 2017 اظهار کرد: فرهادی ما را نماینده خود در اسکار کرد، چون در کار فضانوردی هستیم و وقتی از فضا به زمین نگاه کنید مرزی نمی‌بینید، نکته این بود.\nوی در پاسخ به این سوال که آیا نیامدن به مراسم اسکار تصمیم سختی برای فرهادی بوده، گفت: وقتی می‌خواهید روی اصول خود بایستید باید تصمیم‌های سخت بگیرید.\nانوشه انصاری، زاده ۲۱ شهریور ۱۳۴۵ در مشهد، کاوشگر و رئیس انجمن گردانندگان شرکت فناوری ارتباط از راه دور (TTI) است.\nوی متولد شهر مشهد در ایران است و در سال ۱۳۶۳ به همراه خانواده‌اش به آمریکا مهاجرت کرد. انوشه مدرک کارشناسی خود را در رشته مهندسی الکترونیک و علوم رایانه (EECS) از دانشگاه جورج میسون و مدرک کارشناسی ارشد خود را در زمینه مهندسی الکترونیک از دانشگاه جورج واشنگتن اخذ کرده‌است. او همچنین دوره‌ای را در دانشگاه سوئین‌بورن برای دریافت دومین مدرک کارشناسی ارشد در رشته ستاره‌شناسی گذرانده است.\nوی در سال ۲۰۰۰ ازسوی مجله زن شاغل به‌ عنوان کارآفرین برتر شناخته شده‌ است. انصاری از بنیان‌گذاران یک شرکت مخابراتی در آمریکا به نام تی.تی. آی (TTI) بوده که اکنون تحت مالکیت سنوز نتورک قرار دارد.\nانوشه انصاری اولین ایرانی فضانورد، اولین زن مسلمان فضانورد، اولین زن گردشگر فضایی و چهارمین نفری است که هزینه سفر فضایی خود را پرداخت کرده است.\n\nدر سال ۲۰۱۵، جامعه ملی فضای آمریکا جایزه «پیشگام فضا» را به انصاری — نخستین زن گردشگر فضایی — اهدا کرد.\nانوشه انصاری به همراه برادر همسرش در سال ۲۰۰۳ (میلادی) جایزه ۱۰۰ میلیون‌دلاریِ سالیانه «انصاری اکس-پرایز» (Ansari X-prize) را بنیان نهاد. هدف از این جایزه تشویق بخش خصوصی برای سرمایه‌گذاری و ورود به بازار سفرهای فضایی است که تا پیش از این در انحصار تعداد انگشت‌شماری از دولت‌ها بوده‌ است.\n...ادامه مطلب را از دست ندهید...\n\n\nادامه مطلب", "post_url_5": "http://castletruth.blog.ir/post/%D8%A8%D8%A7%D8%B2%D8%AA%D8%A7%D8%A8-%D8%AF%D9%88%D9%85%DB%8C%D9%86-%D8%A7%D8%B3%DA%A9%D8%A7%D8%B1-%D9%81%D8%B1%D9%87%D8%A7%D8%AF%DB%8C-%D8%AF%D8%B1-%D8%B1%D8%B3%D8%A7%D9%86%D9%87-%D9%87%D8%A7%DB%8C-%D8%AC%D9%87%D8%A7%D9%86", "post_title_5": "بازتاب دومین اسکار «فرهادی» در رسانه‌های جهان", "post_content_5": "\n\n\n\n\nاسکار بهترین فیلم خارجی برای دومین‌بار به «اصغر فرهادی» فیلمساز ایرانی تعلق گرفت و روزنامه‌های بین‌المللی این خبر را تیتر کردند.\n\nبه گزارش ایسنا، روزنامه‌ها و نشریات خبری متعدد به اعطای جایزه بهترین فیلم خارجی اسکار ۲۰۱۷ به فیلم «فروشنده» ساخته «اصغر فرهادی» پرداختند.\n«شیکاگو تریبیون» نوشت: اصغر فرهادی که در جوایز اسکار غایب بود و با «فروشنده» جایزه بُرد، خواستار همدلی شد.\nاین نشریه خبری در ادامه به زیرساخت سیاسی که بر اعطای جایزه بهترین فیلم خارجی اسکار به «فروشنده» تاثیر گذاشت، اشاره کرد و سپس از «انوشه انصاری» فضانورد زن ایرانی که به نمایندگی از «فرهادی» سخنرانی او را در مراسم اسکار خواند، نام برد.\nدر این خبر همچنین از «فیروز نادری» از مدیران سابق ناسا که به همراه «انصاری» جایزه اسکار «فرهادی» را دریافت کرده نام برده شده است.\nروزنامه «ایندیپندنت» تیتر زد: وقتی «فروشنده» اسکار بهترین فیلم خارجی را برد، «اصغر فرهادی» قانون ضدمهاجر «ترامپ» را هدف قرار داد.\n«ایندیپندنت» همچنین نوشت: فیلمساز ایرانی پس از وضع این قانون از سوی رئیس جمهور، مراسم اسکار را بایکوت کرد.\n«لس انجلس تایمز» که پیش از این با تیتری کنایه‌آمیز به توییت‌های «دونالد ترامپ» اشاره کرده و به نقل از مدیر کمپانی «سونی» نوشته بود: \"اخبار کذب\" اسکار را به «اصغر فرهادی» می‌دهد،‌ برنده شدن دوباره کارگردان ایرانی فیلم «فروشنده» را در این رقابت‌ها تیتر کرد.\nمجله «پیپل» هم نوشت: کارگردانی ایرانی که در مراسم اسکار شرکت نکرد، در سخنرانی دریافت جایزه‌اش قانون \"غیرانسانی\" ضدمهاجر «ترامپ» را مورد هجمه قرار داد. این نشریه همچنین کلیپی را درباره علت عدم حضور «فرهادی» در مراسم اسکار ۲۰۱۷ تهیه و منتشر کرد.\n«فیگارو»،‌ «گاردین»، «واشینگتن اگزماینر»، «اسلیت مگزین»، «نیوز ۱۸»، «تی‌وی گاید»، «یوروپ ۱»، «پاریسین»، «پرمیر» و «رادیو لوکزامبورگ» از دیگر رسانه‌های بین‌المللی بودند که کسب اسکار بهترین فیلم خارجی از سوی «فرهادی» را تیتر کردند.\n", "post_full_content_4": "\nنمایندگان \"فرهادی\"را در اسکار بیشتر بشناسیم\n\n\n\n\nفیروز نادری و انوشه انصاری از پیشگامان ایرانی-آمریکایی در عرصه فضا هستند که به عنوان نمایندگان اصغر فرهادی در مراسم هشتادونهمین دوره جوایز سینمایی اسکار شرکت کرده و جایزه وی را دریافت کردند.\n\nبه گزارش ایسنا، فیروز مایکل نادری معاون پیشین مدیرکل تنظیم راهبردهای آزمایشگاه پیش‌رانش جت در ناسا و مدیرکل اکتشافات منظومه خورشیدی (از ۱۵ اوت ۲۰۱۱) بوده است.\nفیروز نادری در ۵ فروردین ۱۳۲۵ در شیراز به دنیا آمد. وی تحصیلات متوسطه خود را در ایران به پایان رساند و پس از آن به ایالات متحده آمریکا مهاجرت کرد و تحصیلات دانشگاهی خود را در رشته مهندسی برق پی گرفت. وی دوره کارشناسی خود را در دانشگاه ایالتی آیووا و کارشناسی ارشد و دکترای خود را در دانشگاه کالیفرنیای جنوبی به پایان رساند.\nنادری، پس از پایان تحصیل به ایران بازگشت و ضمن گذراندن خدمت سربازی، مدتی در مرکز سنجش از دور ایران فعالیت کرد. وی در مدت همکاری خود با ناسا مشاغل فنی و مدیریتی متعددی را در زمینه ماهواره‌های مخابراتی متحرک، رادارهای سنجش از دور، رصدخانه‌های تحقیقاتی اختر فیزیک، اکتشاف مریخ و سایر اجرام منظومه شمسی برعهده داشت.\nنادری از سال ۱۹۹۶ مدیر برنامه منشاء حیات ناسا بود. وی در سال ۱۹۷۶ به آزمایشگاه پیشرانش جت پیوست و به عنوان مدیر آزمایش‌های پروازی علوم فضا و مدیر طرح تفرق‌سنج (Scatterometer) ناسا به کار پرداخت.  علاوه بر این‌ها وی در مرکز مدیریت ناسا، سرپرستی برنامه فناوری ارتباطات پیشرفته ماهواره‌ای را بر عهده داشت و در آزمایشگاه پیشرانش جت نیز مدیر برنامه ماهواره‌های متحرک بود. وی از سال ۲۰۰۰ نیز مدیریت برنامه تازه تأسیس برنامه مریخ را بر عهده گرفت. وظیفه مرکز برنامه مریخ آن است که تمام تحقیقات مربوط به مریخ را هدایت و برنامه‌ریزی کند.\nوی، در فروردین ماه ۱۳۷۹ به سمت مدیر پروژه‌های اکتشاف مریخ منصوب شد. در پی موفقیت کاوشگرهای مریخ، نادری به سمت معاون و مدیر ارشد برنامه‌ریزی مرکز آزمایشگاه پیشرانش جت، از مهمترین مراکز فضایی ناسا منصوب شد و در سمت جدید به عنوان مسؤول طراحی برنامه‌ها و راهبردهای مرکز، تجاربش در ماموریت‌های مریخ را در مطالعه سایر بخش‌های جهان از زمین تا کهکشان‌های دور به کار بسته‌ است. وی همچنین مسؤولیت طراحی چشم‌انداز راهبردی پنج تا ۲۰ ساله آزمایشگاه پیشرانش جت را برعهده دارد. وی هم اکنون (از سال ۲۰۱۱) به سمت مدیر پژوهش‌های رباتیک منظومه خورشیدی منصوب شده‌ است.\n\nوی به همراه انوشه انصاری به‌نمایندگی از اصغر فرهادی در مراسم هشتاد و نهمین دوره جوایز اسکار‏ در سال ۲۰۱۷ شرکت کرد.\nشهرت نادری بیشتر به خاطر دو کاوشگر مریخ یعنی «روح» و «فرصت» بوده‌ است که با مدیریت او اطلاعات زیادی از جمله امید بیشتر به وجود حیات در مریخ را به بشر داد. او، فروردین ماه ۱۳۷۹ در شرایطی که  چندین مأموریت متوالی سازمان فضایی ناسا در پرتاب فضاپیما به سوی مریخ با شکست مواجه شده بود، به مدیریت برنامه‌های اکتشافات مریخ منصوب شد و توانست در طی چهار سال، ۳ مأموریت مهم از جمله پرتاب دو کاوشگر مریخ‌نورد «روح» و «فرصت» را با موفقیت به انجام رساند. دریافت بالاترین نشان سازمان فضایی ناسا در بهمن ماه گذشته و انتخاب وی به عنوان موثرترین فرد ایالات متحده در سال قبل از دیگر افتخارات او است.\nفیروز نادری در مراسم اعطای اسکار 2017 اظهار کرد: فرهادی ما را نماینده خود در اسکار کرد، چون در کار فضانوردی هستیم و وقتی از فضا به زمین نگاه کنید مرزی نمی‌بینید، نکته این بود.\nوی در پاسخ به این سوال که آیا نیامدن به مراسم اسکار تصمیم سختی برای فرهادی بوده، گفت: وقتی می‌خواهید روی اصول خود بایستید باید تصمیم‌های سخت بگیرید.\nانوشه انصاری، زاده ۲۱ شهریور ۱۳۴۵ در مشهد، کاوشگر و رئیس انجمن گردانندگان شرکت فناوری ارتباط از راه دور (TTI) است.\nوی متولد شهر مشهد در ایران است و در سال ۱۳۶۳ به همراه خانواده‌اش به آمریکا مهاجرت کرد. انوشه مدرک کارشناسی خود را در رشته مهندسی الکترونیک و علوم رایانه (EECS) از دانشگاه جورج میسون و مدرک کارشناسی ارشد خود را در زمینه مهندسی الکترونیک از دانشگاه جورج واشنگتن اخذ کرده‌است. او همچنین دوره‌ای را در دانشگاه سوئین‌بورن برای دریافت دومین مدرک کارشناسی ارشد در رشته ستاره‌شناسی گذرانده است.\nوی در سال ۲۰۰۰ ازسوی مجله زن شاغل به‌ عنوان کارآفرین برتر شناخته شده‌ است. انصاری از بنیان‌گذاران یک شرکت مخابراتی در آمریکا به نام تی.تی. آی (TTI) بوده که اکنون تحت مالکیت سنوز نتورک قرار دارد.\nانوشه انصاری اولین ایرانی فضانورد، اولین زن مسلمان فضانورد، اولین زن گردشگر فضایی و چهارمین نفری است که هزینه سفر فضایی خود را پرداخت کرده است.\n\nدر سال ۲۰۱۵، جامعه ملی فضای آمریکا جایزه «پیشگام فضا» را به انصاری — نخستین زن گردشگر فضایی — اهدا کرد.\nانوشه انصاری به همراه برادر همسرش در سال ۲۰۰۳ (میلادی) جایزه ۱۰۰ میلیون‌دلاریِ سالیانه «انصاری اکس-پرایز» (Ansari X-prize) را بنیان نهاد. هدف از این جایزه تشویق بخش خصوصی برای سرمایه‌گذاری و ورود به بازار سفرهای فضایی است که تا پیش از این در انحصار تعداد انگشت‌شماری از دولت‌ها بوده‌ است.\n...ادامه مطلب را از دست ندهید...\n\n\n", "post_full_content_5": "\nبازتاب دومین اسکار «فرهادی» در رسانه‌های جهان\n\n\n\n\n\n", "post_full_content_3": "\nگرچه آتش هدیه ی اسکندر یونانی است\n\n\n\n", "post_full_content_2": "\nآناهیتا الهه نگهبان آب ایرانیان\n\n\n", "post_full_content_1": "\nپذیرفتن تایپ و پاورپوینت\n\n\n"}