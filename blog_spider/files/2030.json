{"type": "blog", "blog_name": "پرسپولیس انلاین", "blog_url": "http://perspolisonline.blog.ir/", "post_url_1": "http://perspolisonline.blog.ir/post/108", "post_title_1": "صفحه| رئال مادرید(اختصاصی)", "post_content_1": "*صفحه اختصاصی باشگاه رئال مادرید*\n\nاین پست(صفحه)مختص هوادارن رئال مادرید میباشد.\n\n\n\nاخرین اخبار رئال مادرید:\nغلبه رئال بر پاریس سنت ژرمن\n\n\n\n\n بعد از تساوی بدون گل در دیدار رفت، شاگردان رافا بنیتس توانستند در این دیدار با تک گل ناچو به پیروزی برسند و به تنهایی در صدر جدول گروه قرار بگیرند. دو تیم بازی را نسبتا هجومی آغاز کردند و هر حمله از سوی یکی از دو تیم، با حمله تیم دیگر پاسخ داده ‏می شد. اما آنچه در 30 دقیقه ابتدایی بیش از همه به چشم آمد، مصدومیت متعدد بازیکنان دو تیم به دلیل ‏بازی محکم و درگیرانه شان بود.‏ابتدا این پاریسی ها بودند که مجبور شدند دست به تعویض بزنند و آدریان رابیو را جانشین مارکو وراتی ‏مصدوم کردند. دقایقی بعد مارسلو آسیب دید و جای خود را به ناچو فرناندز بود؛ همین بازیکن بود که تنها ‏‏3 دقیقه بعد از ورود به زمین، گل اول بازی را به ثمر رساند.‏شوت محکم تونی کروس از پشت محوطه جریمه بعد از برخورد به تیاگو سیلوا به سمن کنار زمین ‏منحرف شد؛ در حالی که به نظر نمی رسید خطر خاصی دروازه پی اس جی را تهدید کند، ناچو از خروج ‏اشتباه و بی مورد کوین تراپ استفاده کرد و با ضربه ای ساده، حساب کار را 1-0 کرد.‏تیم میهمان خیلی سریع به این گل واکنش نشان داد و رابیو می توانست بلافاصله کار را به تساوی بکشد ‏اما ضربه محکم او از پشت محوطه جریمه، به تیر دروازه کیلور ناواس برخورد کرد.‏حملات پی اس جی تا پایان نیمه اول ادامه پیدا کرد و این تیم موقعیت های خوبی برای گلزنی داشتند اما ‏هیچ یک از آنها نتوانست قفل دروازه رئال را باز کند و این نیمه با برتری 1-0 رئال به پایان رسید.‏نیمه دوم را پاریسی ها بهتر آغاز کردند و موقعیت های خطرناکی روی دروازه کیلور ناواس به وجود آوردند اما در ادامه بازی متعادل تر شد و رئالی ها هم موقعیت های خوبی برای گلزنی داشتند که با درخشش کویت تراپ ازدست رفت.در آخرین دقایق بازی، پی اس جی می توانست روی ضربه آزاد آنخل دی ماریا به گل برسد اما ضربه او به تیر افقی دروازه رئال برخورد کرد تا این بازی در نهایت با پیروزی 1-0 رئال به پایان برسد.\n\n\nبحران مصدومیت ها برای رئال:\n\n-در بازی با لاس پالماس، رئال مادرید از ابتدا تا انتها تقریبا با تیم دوم خود بازی می کرد. وقتی روز شنبه سوت پایان بازی در برنابئو به صدا درآمد ترکیب رئال متشکل از کیکو کاسیا، دنیلو، ناچو، رافائل واران، مارسلو، لوکاس وازکز، کاسمیرو، مارکوس یورنته، بورخا مایورال، ایسکو و کریستیانو رونالدو بود. این ترکیب، به هیچ عنوان شبیه به ترکیب اصلی رئال نبود، اما رئال با همین ترکیب نیز مشکلی نداشت.\n” بازیکنانی که فکر می کردند هرگز فرصت بازی پیدا نمی کنند این روزها برای ما امتیازها را به ارمغان می آورند.” این گفته رافا بنیتز است و کاملا هم درست است.\nدر پیروزی 3-1 برابر لاس پالماس، ایسکو و خسه گلزنی کردند تا رئال هم چنان به شکست ناپذیری خود در این فصل ادامه دهد. وازکز در بازی سخت برابر سلتاویگو در گل ها تاثیرگذار بود. همین بازیکنان به تیم کمک کردند تا رئال با یک امتیاز ارزشمند از پاریس بازگردد. و کاسمیرو؛ او هروقت که فرصت بازی پیدا کرده فوق العاده بوده است.\nبنیتز در ادامه صحبت هایش گفت: ” این بازیکنان به ما کمک کردند تا سطح خوب خود را حفظ کنیم.”\nدر واقع این بازیکنان در زمان مناسبی فرصت بازی پیدا کردند. ماه های ابتدایی این فصل فرصت خوبی بود تا رئال مادرید دوره مصدومیت هایش را به سلامت از سر بگذراند. تا کنون در لیگ، به جز دو بازی خارج از خانه سخت در ویسنته کالدرون و بالایدوس، رئال مادرید مقابل تیم های اسپورتینگ گیخون، رئال بتیس، اسپانیول، گرانادا، اتلتیک بیلبائو، مالاگا، لوانته و لاس پالماس بازی کرده است. هم اکنون این تیم ها به ترتیب در رده های 12، 13، 10، 18، 8، 17، 20، و 19 جدول رده بندی هستند.\nبرای رئال مادریدی که بازیکنان اصلی خود را در اختیار نداشت، این یک شروع رویایی بود. بنیتز نمی توانست آرزو کند که برنامه بازی های تیمش در ابتدای فصل بهتر از این باشد. اما آیا در ماه های آتی نیز این بازیکنان ذخیره می توانند ارزش های خود را اثبات کنند؟ شاید.\n\nاگر بنیتز تیم کامل خود را در این ماه های ابتدایی فصل در اختیار داشت، ما نمی توانستیم شاهد درخشش این بازیکنان باشیم. امکان نداشت خسه بتواند در چند بازی پیاپی از ابتدا در ترکیب قرار گیرد. ایسکو نمی توانست جای ثابتی در ترکیب تیم داشته باشد. فرصت های زیادی نصیب وازکز و یا متئو کواچیچ نمی شد. کاسمیرو شاید هیچ گاه جایی در ترکیب اصلی پیدا نمی کرد. به جای آن، ما شاهد همان ترکیب ترسناک رئال مادرید بودیم، ترکیبی که تقریبا با شش بازیکن جلویی خود تعریف می شود: رونالدو، کریم بنزما، گرت بیل، خامس رودریگز، لوکا مودریچ و تونی کروس.\nدر این صورت، بنیتز حق انتخاب کمی داشت. هرچند او یکی از طرفداران سیستم چرخشی است، هرچند او دوست دارد ترکیب تیمش را با توجه به شرایط و تیم حریف بچیند، اما مرد مادریدی می داند وقتی همه ستاره ها آماده باشند باید به آن ها بازی بدهد. زیرا این جا رئال مادرید است.\nاگر مصدومیت ها به سراغ تیم نمی آمدند بنیتز این شانس را پیدا نمی کرد تا کاری را که در این مدت انجام داده است انجام بدهد. در واقع، مربی جدید رئال مادرید فرصتی پیدا کرده تا گزینه هایی را که در اختیار دارد مورد بررسی قرار دهد، دریابد که تطبیق پذیری تیمش تا چه اندازه است و چقدر می تواند روی بازیکنان ذخیره حساب باز کند و به این ترتیب دید کاملی از تیمی که هدایت آن را بر عهده گرفته پیدا کند.\nدر بحران مصدومیت ها، او این شانس را پیدا کرد تا ببیند کاسمیرو چگونه پویایی را در میانه میدان تغییر می دهد، کواچیچ چگونه در سیستم های مختلف جواب می دهد، وازکز چگونه فضاسازی می کند، خسه چگونه به تیم کمک می کند تا رو به جلو بازی کنند.\nالبته رئال مادرید در این مدت بی نقص نبود. به ندرت می شد آن رئال مادرید ویرانگر را دید. اما مردان بنیتز در این دوره آزمایشی توانستند بی شکست باقی بمانند، در دوره ای که راه حل های جایگزین و مکانیزم های مقابله با بحران شناسایی شدند. و این ها همان چیزهایی هستند که رئال مادرید در فصل گذشته به شدت از آن ها بی بهره بود.\nاما آیا نکته منفی ای هم در این خصوص وجود دارد؟\n\nدر طرف مقابل باید گفت که مصدومیت ها باعث شدند رئال مادرید نتواند به ریتم ثابتی برسد و آن را حفظ کند. غیبت بیل باعث شد تیم بنیتز نتواند خود را با پست جدید بیل تطبیق دهد. نبود خامس رودریگز موجب شد رئال از بازی روان بی بهره باشد. بدون حضور بنزما و مهارت های منحصر به فرد او، خط حمله رئال مجبور بود روش کار خود را به کلی تغییر دهد.\nدر برنامه بازی های سخت پیش رو که شامل تقابل با پاریسن ژرمن، سویا، بارسلونا و شاختار دونتسک است، این موضوعات می تواند حائز اهمیت باشد، اما این بدین معنی نیست که بازیکنان جایگزین نمی توانند از پس بازی های مهم برآیند.\nدر حال حاضر رئال مادرید دارد کاری را انجام می دهد که فصل پیش انجام نداد: این که حتی وقتی شرایط ایده آل نیست به مشکل بر نخورد. فصل پیش در غیاب رونالدو در آنوئتا، سوسیه داد با نتیجه ای شرم آور رئال را شکست داد. در غیاب خامس و مودریچ در کالدرون، رئال توسط اتلتیکو در هم شکسته شد.\nاما در این فصل، رئال توانسته با شرایط سخت کنار بیاید. در این شرایط، بنیتز نیز این فرصت را پیدا کرده تا از همه اعضای ترکیبش استفاده کند و گزینه های تاکتیکی مختلف را مورد بررسی قرار دهد. در همین حال، ستاره های تیم نیز برای بازی های مهم تر قوای خود را ذخیره کرده اند و به عطش و اشتیاق بازیکنان ذخیره برای حضور در میدان نیز پاسخ داده شده است.\nپس آیا می توان گفت که مصدومیت ها برای رئال مادرید یک توفیق اجباری بوده است؟ شاید بتوان چنین چیزی گفت.\nتیم کالینز\nکلیه حقوق ای قسمت مربوط به صفحه اختصاصی(رئال مادرید)میباشد.\n\n\n", "post_url_2": "http://perspolisonline.blog.ir/post/107", "post_title_2": "کنفرانس خبری برانکو بعد بازی با ذوب اهن", "post_content_2": "به گزارش پرسپولیس انلاین برانکو ایوانکوویچ سرمربی تیم فوتبال پرسپولیس در کنفرانس خبری پیش از دیدار تیم‌های فوتبال پرسپولیس و ذوب آهن در چارچوب مرحله یک چهارم نهایی رقابت‌های جام حذفی فوتبال باشگاه‌های کشور (یادواره آزادسازی خرمشهر) در جمع اصحاب رسانه اظهار داشت: زمانی برای تاسف خوردن یا خوشحالی بعد از بازی با استقلال نداریم چون بازی مهمی برابر ذوب آهن داریم. بلافاصله بعد از دربی تمرکزمان را روی بازی با ذوب‌ آهن گذاشته‌ایم\n_________________________________________________________________________.\nوی افزود: دیداری که پیش روی ماست، مصاف دو تیمی است که بهترین فوتبال را در ایران ارائه می‌دهند. نیازی نیست درباره ذوب آهن صحبتی بکنم. ما بازی خوبی برابر آنها در تهران داشته‌ایم و طبیعی است که این دیدار ما هم حساس و زیبا است. مطمئنا تیمی که اشتباه بکند، فردا از این جام، حذف می‌شود. ذوب آهن با توجه به بازی قشنگی که برابر تراکتور داشت، سراسر انگیزه است. در 10 دقیقه آخر آن بازی آنها موفق شدند بازی باخته را 4 بر 4 کنند و این نشانگر این است که ذوب آهنی‌ها چقدر خوب هستند.\n\n\nسرمربی پرسپولیس تصریح کرد: بازی سنگینی پیش روی ماست. در این دیدار سوشا مکانی و مهدی طارمی را در اختیار نداریم. وضعیت رضائیان و نوراللهی هم هنوز مشخص نیست که می‌رسند یا نه. اومانا هم که مصدوم است و به بازی نمی‌رسد. طبیعی است که انگیزه بالایی برای جام حذفی داریم و همان طور که گفتم این رویارویی دو تیمی است که زیباترین بازی‌ها را ارائه می‌کنند\n\nادامه مطلب", "post_url_3": "http://perspolisonline.blog.ir/post/106", "post_title_3": "نقدداوری پرسپولیس ذوب از دیدگاه داود رفعتی", "post_content_3": "به گزارش پرسپولیس انلاین داوری این بازی در زیر نقد شده است.\n___________________________________________________________\n\n\nداود رفعتی کارشناس داوری \"ورزش3\"، بازی پرسپولیس و ذوب‌آهن را از نگاه نقادانه خود مورد بررسی قرار داده و نکات ویژه و لحظات حساس را اینگونه تشریح می‌کند.\n\nادامه مطلب", "post_url_4": "http://perspolisonline.blog.ir/post/105", "post_title_4": "نابودی به سبک داور", "post_content_4": "تا حالا چند بار دیدید داور یک تیم را نابود کند؟؟؟؟اگه یادتون باشه فصل 14هم جهانبازی قهرمانی را در اصفهان از پرسپولیس گرفت شاید اگر اون پنالتی رو برای سپاهان نمیگرفتند حالا ما مدعی قهرمانی بودیم. اینم از این فصل برابر ذوب اهن در جام حذفی.\n__________________________________________________________________________\nشاید امروز با ناداوری پرسپولیس یک جام یا حتی دو جام(جام باشگاه های اسیا فصل بعد)را از دست داد.اونم با ناداوری،ما پرسپولیسی ها به این ناداوری ها عادت کرده ایم اما تاکی...مسئولین کمیته داوران لطفا فکری به حال برو بچه های ما بکنید اگر خدا را میشناسید.\nکمیته داوران3-0پرسپولیس\nداور2-0پرسپولیس-->با خت با طعم  کارت البالویی تو سط داور ابی\n\nاختصاصی پرسپولیس انلاین\n", "post_url_5": "http://perspolisonline.blog.ir/post/104", "post_title_5": "نظر کارشناسان داوری", "post_content_5": "به گزارش پرسپولیس انلاین نوید مظفری در ما بین 90دقیقه و وقت اضافه بازی نظر خود را در مورد داوری بازی اعلام کرد\n___________________________________________________________________\n1.دادن کارت قرمز به صادقی اشتباه بود،توپ به سینه او برخورد کرد و فقط بخاطر خطای بعد از ان باید یک اخطار میگرفت\n\n\n2.فرشاد احمد زاده هیچ خطایی روی رجب زاده انجام نداد بلکه این بازیکن خودرا به زمین زد\n", "post_full_content_4": "\nنابودی به سبک داور\n\n\n\nتا حالا چند بار دیدید داور یک تیم را نابود کند؟؟؟؟اگه یادتون باشه فصل 14هم جهانبازی قهرمانی را در اصفهان از پرسپولیس گرفت شاید اگر اون پنالتی رو برای سپاهان نمیگرفتند حالا ما مدعی قهرمانی بودیم. اینم از این فصل برابر ذوب اهن در جام حذفی.\n__________________________________________________________________________\nشاید امروز با ناداوری پرسپولیس یک جام یا حتی دو جام(جام باشگاه های اسیا فصل بعد)را از دست داد.اونم با ناداوری،ما پرسپولیسی ها به این ناداوری ها عادت کرده ایم اما تاکی...مسئولین کمیته داوران لطفا فکری به حال برو بچه های ما بکنید اگر خدا را میشناسید.\nکمیته داوران3-0پرسپولیس\nداور2-0پرسپولیس--با خت با طعم  کارت البالویی تو سط داور ابی\n\nاختصاصی پرسپولیس انلاین\n\n\n", "post_full_content_1": "\nصفحه| رئال مادرید(اختصاصی)\n\n\n\n*صفحه اختصاصی باشگاه رئال مادرید*\n\nاین پست(صفحه)مختص هوادارن رئال مادرید میباشد.\n\n\n\nاخرین اخبار رئال مادرید:\nغلبه رئال بر پاریس سنت ژرمن\n\n\n\n\n بعد از تساوی بدون گل در دیدار رفت، شاگردان رافا بنیتس توانستند در این دیدار با تک گل ناچو به پیروزی برسند و به تنهایی در صدر جدول گروه قرار بگیرند. دو تیم بازی را نسبتا هجومی آغاز کردند و هر حمله از سوی یکی از دو تیم، با حمله تیم دیگر پاسخ داده ‏می شد. اما آنچه در 30 دقیقه ابتدایی بیش از همه به چشم آمد، مصدومیت متعدد بازیکنان دو تیم به دلیل ‏بازی محکم و درگیرانه شان بود.‏ابتدا این پاریسی ها بودند که مجبور شدند دست به تعویض بزنند و آدریان رابیو را جانشین مارکو وراتی ‏مصدوم کردند. دقایقی بعد مارسلو آسیب دید و جای خود را به ناچو فرناندز بود؛ همین بازیکن بود که تنها ‏‏3 دقیقه بعد از ورود به زمین، گل اول بازی را به ثمر رساند.‏شوت محکم تونی کروس از پشت محوطه جریمه بعد از برخورد به تیاگو سیلوا به سمن کنار زمین ‏منحرف شد؛ در حالی که به نظر نمی رسید خطر خاصی دروازه پی اس جی را تهدید کند، ناچو از خروج ‏اشتباه و بی مورد کوین تراپ استفاده کرد و با ضربه ای ساده، حساب کار را 1-0 کرد.‏تیم میهمان خیلی سریع به این گل واکنش نشان داد و رابیو می توانست بلافاصله کار را به تساوی بکشد ‏اما ضربه محکم او از پشت محوطه جریمه، به تیر دروازه کیلور ناواس برخورد کرد.‏حملات پی اس جی تا پایان نیمه اول ادامه پیدا کرد و این تیم موقعیت های خوبی برای گلزنی داشتند اما ‏هیچ یک از آنها نتوانست قفل دروازه رئال را باز کند و این نیمه با برتری 1-0 رئال به پایان رسید.‏نیمه دوم را پاریسی ها بهتر آغاز کردند و موقعیت های خطرناکی روی دروازه کیلور ناواس به وجود آوردند اما در ادامه بازی متعادل تر شد و رئالی ها هم موقعیت های خوبی برای گلزنی داشتند که با درخشش کویت تراپ ازدست رفت.در آخرین دقایق بازی، پی اس جی می توانست روی ضربه آزاد آنخل دی ماریا به گل برسد اما ضربه او به تیر افقی دروازه رئال برخورد کرد تا این بازی در نهایت با پیروزی 1-0 رئال به پایان برسد.\n\n\nبحران مصدومیت ها برای رئال:\n\n-در بازی با لاس پالماس، رئال مادرید از ابتدا تا انتها تقریبا با تیم دوم خود بازی می کرد. وقتی روز شنبه سوت پایان بازی در برنابئو به صدا درآمد ترکیب رئال متشکل از کیکو کاسیا، دنیلو، ناچو، رافائل واران، مارسلو، لوکاس وازکز، کاسمیرو، مارکوس یورنته، بورخا مایورال، ایسکو و کریستیانو رونالدو بود. این ترکیب، به هیچ عنوان شبیه به ترکیب اصلی رئال نبود، اما رئال با همین ترکیب نیز مشکلی نداشت.\n” بازیکنانی که فکر می کردند هرگز فرصت بازی پیدا نمی کنند این روزها برای ما امتیازها را به ارمغان می آورند.” این گفته رافا بنیتز است و کاملا هم درست است.\nدر پیروزی 3-1 برابر لاس پالماس، ایسکو و خسه گلزنی کردند تا رئال هم چنان به شکست ناپذیری خود در این فصل ادامه دهد. وازکز در بازی سخت برابر سلتاویگو در گل ها تاثیرگذار بود. همین بازیکنان به تیم کمک کردند تا رئال با یک امتیاز ارزشمند از پاریس بازگردد. و کاسمیرو؛ او هروقت که فرصت بازی پیدا کرده فوق العاده بوده است.\nبنیتز در ادامه صحبت هایش گفت: ” این بازیکنان به ما کمک کردند تا سطح خوب خود را حفظ کنیم.”\nدر واقع این بازیکنان در زمان مناسبی فرصت بازی پیدا کردند. ماه های ابتدایی این فصل فرصت خوبی بود تا رئال مادرید دوره مصدومیت هایش را به سلامت از سر بگذراند. تا کنون در لیگ، به جز دو بازی خارج از خانه سخت در ویسنته کالدرون و بالایدوس، رئال مادرید مقابل تیم های اسپورتینگ گیخون، رئال بتیس، اسپانیول، گرانادا، اتلتیک بیلبائو، مالاگا، لوانته و لاس پالماس بازی کرده است. هم اکنون این تیم ها به ترتیب در رده های 12، 13، 10، 18، 8، 17، 20، و 19 جدول رده بندی هستند.\nبرای رئال مادریدی که بازیکنان اصلی خود را در اختیار نداشت، این یک شروع رویایی بود. بنیتز نمی توانست آرزو کند که برنامه بازی های تیمش در ابتدای فصل بهتر از این باشد. اما آیا در ماه های آتی نیز این بازیکنان ذخیره می توانند ارزش های خود را اثبات کنند؟ شاید.\n\nاگر بنیتز تیم کامل خود را در این ماه های ابتدایی فصل در اختیار داشت، ما نمی توانستیم شاهد درخشش این بازیکنان باشیم. امکان نداشت خسه بتواند در چند بازی پیاپی از ابتدا در ترکیب قرار گیرد. ایسکو نمی توانست جای ثابتی در ترکیب تیم داشته باشد. فرصت های زیادی نصیب وازکز و یا متئو کواچیچ نمی شد. کاسمیرو شاید هیچ گاه جایی در ترکیب اصلی پیدا نمی کرد. به جای آن، ما شاهد همان ترکیب ترسناک رئال مادرید بودیم، ترکیبی که تقریبا با شش بازیکن جلویی خود تعریف می شود: رونالدو، کریم بنزما، گرت بیل، خامس رودریگز، لوکا مودریچ و تونی کروس.\nدر این صورت، بنیتز حق انتخاب کمی داشت. هرچند او یکی از طرفداران سیستم چرخشی است، هرچند او دوست دارد ترکیب تیمش را با توجه به شرایط و تیم حریف بچیند، اما مرد مادریدی می داند وقتی همه ستاره ها آماده باشند باید به آن ها بازی بدهد. زیرا این جا رئال مادرید است.\nاگر مصدومیت ها به سراغ تیم نمی آمدند بنیتز این شانس را پیدا نمی کرد تا کاری را که در این مدت انجام داده است انجام بدهد. در واقع، مربی جدید رئال مادرید فرصتی پیدا کرده تا گزینه هایی را که در اختیار دارد مورد بررسی قرار دهد، دریابد که تطبیق پذیری تیمش تا چه اندازه است و چقدر می تواند روی بازیکنان ذخیره حساب باز کند و به این ترتیب دید کاملی از تیمی که هدایت آن را بر عهده گرفته پیدا کند.\nدر بحران مصدومیت ها، او این شانس را پیدا کرد تا ببیند کاسمیرو چگونه پویایی را در میانه میدان تغییر می دهد، کواچیچ چگونه در سیستم های مختلف جواب می دهد، وازکز چگونه فضاسازی می کند، خسه چگونه به تیم کمک می کند تا رو به جلو بازی کنند.\nالبته رئال مادرید در این مدت بی نقص نبود. به ندرت می شد آن رئال مادرید ویرانگر را دید. اما مردان بنیتز در این دوره آزمایشی توانستند بی شکست باقی بمانند، در دوره ای که راه حل های جایگزین و مکانیزم های مقابله با بحران شناسایی شدند. و این ها همان چیزهایی هستند که رئال مادرید در فصل گذشته به شدت از آن ها بی بهره بود.\nاما آیا نکته منفی ای هم در این خصوص وجود دارد؟\n\nدر طرف مقابل باید گفت که مصدومیت ها باعث شدند رئال مادرید نتواند به ریتم ثابتی برسد و آن را حفظ کند. غیبت بیل باعث شد تیم بنیتز نتواند خود را با پست جدید بیل تطبیق دهد. نبود خامس رودریگز موجب شد رئال از بازی روان بی بهره باشد. بدون حضور بنزما و مهارت های منحصر به فرد او، خط حمله رئال مجبور بود روش کار خود را به کلی تغییر دهد.\nدر برنامه بازی های سخت پیش رو که شامل تقابل با پاریسن ژرمن، سویا، بارسلونا و شاختار دونتسک است، این موضوعات می تواند حائز اهمیت باشد، اما این بدین معنی نیست که بازیکنان جایگزین نمی توانند از پس بازی های مهم برآیند.\nدر حال حاضر رئال مادرید دارد کاری را انجام می دهد که فصل پیش انجام نداد: این که حتی وقتی شرایط ایده آل نیست به مشکل بر نخورد. فصل پیش در غیاب رونالدو در آنوئتا، سوسیه داد با نتیجه ای شرم آور رئال را شکست داد. در غیاب خامس و مودریچ در کالدرون، رئال توسط اتلتیکو در هم شکسته شد.\nاما در این فصل، رئال توانسته با شرایط سخت کنار بیاید. در این شرایط، بنیتز نیز این فرصت را پیدا کرده تا از همه اعضای ترکیبش استفاده کند و گزینه های تاکتیکی مختلف را مورد بررسی قرار دهد. در همین حال، ستاره های تیم نیز برای بازی های مهم تر قوای خود را ذخیره کرده اند و به عطش و اشتیاق بازیکنان ذخیره برای حضور در میدان نیز پاسخ داده شده است.\nپس آیا می توان گفت که مصدومیت ها برای رئال مادرید یک توفیق اجباری بوده است؟ شاید بتوان چنین چیزی گفت.\nتیم کالینز\nکلیه حقوق ای قسمت مربوط به صفحه اختصاصی(رئال مادرید)میباشد.\n\n\n\n\n\n\n\n\n\n\n\n\n\n۱\n\n\n\n\n\n۰\n\n\n\n\n\n\n\n\n\n\n\n\n\n\n\n\n\n\n\n\nساخت وبلاگ در بلاگ بیان، رسانه متخصصان و اهل قلم\n\n\n\n\n\n\n\n\n\n\n\n", "post_full_content_5": "\nنظر کارشناسان داوری\n\n\n\nبه گزارش پرسپولیس انلاین نوید مظفری در ما بین 90دقیقه و وقت اضافه بازی نظر خود را در مورد داوری بازی اعلام کرد\n___________________________________________________________________\n1.دادن کارت قرمز به صادقی اشتباه بود،توپ به سینه او برخورد کرد و فقط بخاطر خطای بعد از ان باید یک اخطار میگرفت\n\n\n2.فرشاد احمد زاده هیچ خطایی روی رجب زاده انجام نداد بلکه این بازیکن خودرا به زمین زد\n\n\n", "post_full_content_3": "\nنقدداوری پرسپولیس ذوب از دیدگاه داود رفعتی\n\n\n\nبه گزارش پرسپولیس انلاین داوری این بازی در زیر نقد شده است.\n___________________________________________________________\n\n\nداود رفعتی کارشناس داوری \"ورزش3\"، بازی پرسپولیس و ذوب‌آهن را از نگاه نقادانه خود مورد بررسی قرار داده و نکات ویژه و لحظات حساس را اینگونه تشریح می‌کند.\nدقیقه 22: تصمیم داور در اخراج ایمان صادقی صددرصد اشتباه بود. در این باره بد نیست یادآور شوم که در صحنه های اینچنین کمک داور می‌ تواند بیشترین کمک را به داور داشته باشد اما متاسفانه علی میرزابیگی کمک اول بازی هیچ کمکی به داور نکرد. دقیقه 29: خطای سنگین احمد نوراللهی حداقل یک کارت زرد داشت که داور آن را نادیده گرفت. دقیقه 57: کمک داور دوم سجاد طوری آفساید رجب‌زاده را گرفت که این تصمیم در حمله ذوب‌آهن اتفاق افتاد و اشتباه بود.دقیقه 60: توهین بسیار زشت کاوه رضایی که حتی از تلویزیون مشهود بود، یک کارت قرمز صددرصد برای او به همراه داشت که داور در آن صحنه رویش را برگردانده و نتوانست متوجه حرف رضایی شود.دقیقه 65: به نظر من در صحنه سرنگون شدن مهدی رجب‌زاده، فرشاد احمدزاده با پایش مانع حرکت او شد وگرنه دلیل ندارد یک بازیکن باتجربه در یک فرصت بسیار خوب خودش را به زمین بزند و نقد را به نسیه بفروشد. دقیقه 66: خطای بازیکن ذوب‌آهن روی عالیشاه باید با کارت زرد بازیکن ذوب‌آهن توام می‌ شد.دقیقه 80: یک بار دیگر سجاد طوری به اشتباه برای ذوب‌آهن آفساید اعلام کرد و فرصت حمله را از این تیم گرفت. دقیقه 85: محسن بنگر روی مهاجم ذوب‌آهن خطا کرد که داور آن را نادیده گرفت. دقیقه 109: قاسم حدادی فر با ضربه ای به تیرک افقی یک شبهه دیگر به وجود آورد و همه تصور کردند توپ او بعداز برخورد به تیرک افقی داخل دروازه رفته در حالی تصمیم کمک داور درست بود و توپ روی خط دروازه فرود آمد و وارد گل نشد.ضمنا از آقای یدالله جهانبازی که از داوران خوب و باتجربه کشور هستند به خاطر اخطار درستی که در دقیقه 105 به مرتضی قدیمی‌پور دروازه‌بان پرسپولیس داد و همچنین دو صحنه آوانتاژ بسیار حرفه‌ای که در دقایق 37 و 63 اعلام کردند، باید تجلیل کرد هرچند او بازیکن ذوب‌آهن بعد از اعلام آوانتاژ به نفع پرسپولیس بعد از پایان هر صحنه باید کارت زرد می‌گرفتند.\n\n\n \n\n\n\n\n\n\n\n", "post_full_content_2": "\nکنفرانس خبری برانکو بعد بازی با ذوب اهن\n\n\n\nبه گزارش پرسپولیس انلاین برانکو ایوانکوویچ سرمربی تیم فوتبال پرسپولیس در کنفرانس خبری پیش از دیدار تیم‌های فوتبال پرسپولیس و ذوب آهن در چارچوب مرحله یک چهارم نهایی رقابت‌های جام حذفی فوتبال باشگاه‌های کشور (یادواره آزادسازی خرمشهر) در جمع اصحاب رسانه اظهار داشت: زمانی برای تاسف خوردن یا خوشحالی بعد از بازی با استقلال نداریم چون بازی مهمی برابر ذوب آهن داریم. بلافاصله بعد از دربی تمرکزمان را روی بازی با ذوب‌ آهن گذاشته‌ایم\n_________________________________________________________________________.\nوی افزود: دیداری که پیش روی ماست، مصاف دو تیمی است که بهترین فوتبال را در ایران ارائه می‌دهند. نیازی نیست درباره ذوب آهن صحبتی بکنم. ما بازی خوبی برابر آنها در تهران داشته‌ایم و طبیعی است که این دیدار ما هم حساس و زیبا است. مطمئنا تیمی که اشتباه بکند، فردا از این جام، حذف می‌شود. ذوب آهن با توجه به بازی قشنگی که برابر تراکتور داشت، سراسر انگیزه است. در 10 دقیقه آخر آن بازی آنها موفق شدند بازی باخته را 4 بر 4 کنند و این نشانگر این است که ذوب آهنی‌ها چقدر خوب هستند.\n\n\nسرمربی پرسپولیس تصریح کرد: بازی سنگینی پیش روی ماست. در این دیدار سوشا مکانی و مهدی طارمی را در اختیار نداریم. وضعیت رضائیان و نوراللهی هم هنوز مشخص نیست که می‌رسند یا نه. اومانا هم که مصدوم است و به بازی نمی‌رسد. طبیعی است که انگیزه بالایی برای جام حذفی داریم و همان طور که گفتم این رویارویی دو تیمی است که زیباترین بازی‌ها را ارائه می‌کنند\n.\n\n\nبرانکو درباره برکناری فرکی از سپاهان و این که آیا قرار است خودش به سپاهان برود، گفت: من هم این شایعه را شنیده‌ام. بله من هم به اصفهان می‌روم اما برای بازی با ذوب آهن به اصفهان می‌روم. نمی‌دانم منشا شایعه از کجاست اما واقعیت این است که بیش از یک سال پیش، از سپاهان پیشنهاد داشتم. زمانی که کرانچار در آنجا بود و آقای باقریان را هم 15 سال است که می‌شناسم. از زمانی که در فولاد بود او را می‌شناسم و می‌دانم چه خدماتی به باشگاه خودش و فوتبال ایران ارائه داده است. شاید این شایعه به دلیل روابط خوب ما بوده باشد. من با پرسپولیس قرارداد دارم و شاید بهتر باشد بگویم که هیچکسی با من درباره سپاهان تماسی نداشته است.\n\n\nایوانکوویچ در پاسخ به این سوال که آیا قبول دارد تیمش در فاز تهاجمی و گلزنی مشکل دارد یا نه، خاطرنشان کرد: مشکل گل نزدن از ابتدای فصل وجود دارد. همان طور که می‌دانید گلزن بازیکنی است که گلزن متولد می‌شود. یعنی بازیکنی که در وجودش شم گلزنی وجود دارد. بعد از علی دایی و هاشمیان، ایران هنوز دنبال مهاجم گلزن در این حد است و هنوز کسی در این حد پیدا نشده. بهتر است بگویم، به سادگی نمی‌توان گلزن تمام عیار پیدا کرد. ما تلاش می‌کنیم به هدف برسیم اما امکانش نیست یک شبه به آن رسید. ما بازیکنان جوانی مثل طارمی، علیپور و عالیشاه را داریم که 23، 20 و 23 ساله هستند. در کنار آنها بن سون را داریم که کیفیتش را دارد نشان می‌دهد. یک سری از این بازیکنان به تیم ملی می‌روند که برنامه متفاوتی نسبت به باشگاه را پشت سر می‌گذارند و در نهایت به خانه اول برمی‌گردیم. از آن طرف هم یکی، دو روز قبل از بازی بعدی به ما برمی‌گردند. در حال حاضر ما تلاش می‌کنیم در طول بازی شانس گل پیدا کنیم و به گل برسیم.\n\n\n\nسرمربی پرسپولیس در پاسخ به سوالی درباره درگیری کی‌روش و اسدی و این که نظرش راجع به آن چیست، گفت: قبل از هر چیزی بگویم که این بحث را دنبال نکرده و فقط شنیده‌ام که یک سری اختلافات است و در جایگاهی نیستم که بگویم حق با کیست؟ اصلا نمی‌دانم موضوع چیست و چرا این دعوا شروع شده است و به همین دلیل هیچ نظری نمی‌توانم بدهم. آن قدر خودم در پرسپولیس مشغله دارم که به این مسائل نمی‌رسم.\n\n\n"}