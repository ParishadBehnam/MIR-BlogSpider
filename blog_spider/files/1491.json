{"type": "blog", "blog_name": "ناله های بی اثر...", "blog_url": "http://bikasi.blog.ir/", "post_url_1": "http://bikasi.blog.ir/1394/08/19/%D8%A8%D8%B1%D9%88-%D8%A8%DB%8C%D9%86-%D9%85%D8%AF%D8%A7%D9%81%D8%B9%D8%A7%D9%86-%D8%AD%D8%B1%D9%85", "post_title_1": "برو بین مدافعان حرم...", "post_content_1": "خواستم سایه ی سرت بشوم \nشوق بر دیده ی ترت بشوم \nنذر کردم که مادرت بشوم \nنذرها کردم و شدی پسرم\n\nتاکه چشمت به روی ما وا شد\nسر بوسیدن تو دعوا شد\nپدرت با غرور، بابا شد \nخواستم تا به آسمان بپرم ...\n\nوقت شش ماهگیت خندیدم \nاز گلویت ستاره میچیدم\nتا علی اصغرم شدی دیدم ...\nچقدر تیر میکشد جگرم\n\nمیشدی  در گذار ثانیه ها\nنوجوان پا به پای مرثیه ها \nقاسم خوش صدای تعزیه  ها\nفکر ها میدوید توی سرم...\n\nآب زمزم تورا خوراندم تا \nپای روضه تورا نشاندم تا \nان یکاد الذین خواندم تا ..\nروزگاری ثمر دهد ثمرم\n\nراه رفتی تو در برابر من ...\nشانه ات میرسید تا سر من ...\nقد کشیده علی اکبر من \nخوب شد ،میشوی دگر سپرم\n\nتا که دیدم جوانی و شادی \nرفته بودم به فکر دامادی \nگفتم اما به خنده افتادی \nاز نگاهت نشد که بو ببرم...\n\nباز گرم بگو بخند شدی \nروی زانو کمی بلند شدی \nبا ظرافت گلایه مند شدی :\n\"مگر از نذرهات بی خبرم ؟\"\n\nلرزه بر استکان من افتاد \nسوز بر استخوان من افتاد \nخنده ها از دهان من افتاد \nآمد انگار خم شود کمرم\n\nفکر کردم چرا تورا دارم \nیادم آمد که نذرها دارم \nبرو مادر..برو هوادارم ..\nبرو بین مدافعان حرم.. ", "post_url_2": "http://bikasi.blog.ir/1394/06/07/%D8%A8%DB%8C%D9%86-%D8%B2%D9%88%D8%A7%D8%B1-%DA%A9%D9%87-%D8%A8%D8%A7%D8%B4%D9%85-%DA%A9%D8%B1%D9%85%D8%AA-%D8%A8%DB%8C%D8%B4%D8%AA%D8%B1-%D8%A7%D8%B3%D8%AA", "post_title_2": "بین زوار که باشم کرمت بیشتر است...", "post_content_2": "\nعشق رسوایی محض است که حاشا نشود/\nعاشقی با اگرو شاید و اما نشود/\nشرط اول قدم آن است که مجنون باشیم/\nهر کسی دربدر خانه ی لیلا نشود/\nلذت عشق به این حس بلاتکلیفی ست/\nلطف تو شاملم آیا بشود؟ یا نشود؟/\n\n\nادامه مطلب", "post_url_3": "http://bikasi.blog.ir/1394/05/24/%D8%B4%D9%85%D8%A7-%D8%AD%D9%85%D8%A7%D8%B3%D9%87-%D8%B3%D8%B1%D9%88%D8%AF%DB%8C%D8%AF-%D9%88-%D9%85%D8%A7-%D8%A8%D9%87-%D9%86%D8%A7%D9%85-%D8%B4%D9%85%D8%A7", "post_title_3": "شما حماسه سرودید و ما به نام شما...", "post_content_3": "میان خاک سر از آسمان درآوردیمچقدر قمری بی‌آشیان درآوردیم\nوجب‌وجب تن این خاک مرده را کندیمچقدر خاطره نیمه‌جان درآوردیم\n\nادامه مطلب", "post_url_4": "http://bikasi.blog.ir/1394/05/22/%D8%A8%D8%A7%D8%B2%D9%87%D9%85-%D8%A2%D9%85%D8%AF%D9%85-%D8%A8%D8%B1%D8%A7%DB%8C-%D8%AF%D9%84%D8%AA%D9%86%DA%AF%DB%8C%D9%87%D8%A7%DB%8C%D9%85", "post_title_4": "بازهم آمدم برای دلتنگیهایم...", "post_content_4": "بعد تو بغض و لبخندم را به هم آمیختم\nاز تو شعری گفتم و اشک خدا را ریختم\nبعد تو طعنه ی ثانیه آزارم میداد،\nساعتم را در وسط شهر به دار آویختم", "post_url_5": "http://bikasi.blog.ir/1392/06/21/%D8%B3%D9%84%D8%A7%D9%85-%D8%A8%D8%B1-%D9%87%D9%85%D9%87-%D8%AF%D9%88%D8%B3%D8%AA%D8%A7%D9%86", "post_title_5": "سلام بر همه دوستان", "post_content_5": "ما آزموده ایم در این شهر بخت خویش\nبیرون کشید باید ازین ورطه رخت خویش\n\nبا سلام خدمت همه دوستانی که این چند وقت به وبلاگ بنده سر زذدند و مطلب گذاشتند \nشرمنده که نتونستم بیام و نظراتتون رو بحونم\nیه جند صبحی بود که حال و حوصله وبلاگ رو نداشتم\nولی دوباره می خوام بیام و از نو شروع کنم\nبه همه دوستان هم که اومدن قول میدم جبران کنم\nیا حق"}