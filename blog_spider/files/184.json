{"type": "blog", "blog_name": "دنیای کامپیوتر", "blog_url": "http://computer24.blog.ir/", "post_url_1": "http://computer24.blog.ir/1396/11/04/%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D8%B9%D8%AA-%D8%AE%D8%B1%D9%88%D8%AC-%D8%A7%D8%B2-%D8%A8%D8%A7%D8%B2%DB%8C-%D9%87%D8%A7-%D8%AF%D8%B1-%D9%88%DB%8C%D9%86%D8%AF%D9%88%D8%B2-XP", "post_title_1": "افزایش سرعت خروج از بازی‌ها در ویندوز XP", "post_content_1": "سرعت خروج از بازی‌ها را به شکل قابل توجهی افزایش دهید.\n \n\nدر صورتی که از سیستم قدرتمندی برخوردار نباشید و اقدام به نصب بازی‌های سنگین کنید، حتماً با مشکل کندی خروج از بازی ها آشنا هستید. به طوری که به هنگام خروج از محیط بازی، ویندوز مدت زمانی هنگ کرده و انجام کار به کندی صورت می‌گیرد. این مشکل به علت استفاده ویندوز از هارددیسک به عنوان حافظه مجازی کمکی می‌باشد. هم‌اکنون قصد داریم تا ترفندی را بازگو کنیم که با بهره‌گیری از آن می‌توانید سرعت خروج از بازی‌ها را به شکل قابل توجهی افزایش دهید.\n\nادامه مطلب", "post_url_2": "http://computer24.blog.ir/1396/11/04/%D8%B0%D8%AE%DB%8C%D8%B1%D9%87-%D8%AA%D8%B5%D8%A7%D9%88%DB%8C%D8%B1-%D8%B5%D9%81%D8%AD%D9%87-Lock-%D8%AF%D8%B1-%D9%88%DB%8C%D9%86%D8%AF%D9%88%D8%B2-10", "post_title_2": "ذخیره تصاویر صفحه Lock در ویندوز 10", "post_content_2": "با روشی آسان و سریع، تصاویر صفحه Lock را در قالب فایل JPG ذخیره کنید.\n\n\nهمان‌طور که می‌دانید هنگامی که ویندوز 10 در حالت صفحه‌ی قفل یا Lock Screen قرار می‌گیرد، تصویر زیبایی در پشت‌زمینه‌ی آن نمایان می‌شود. این تصاویر که بخشی از ویژگی Windows Spotlight محسوب می‌شوند به طور خودکار و حدوداً هر دو روز یک‌بار تغییر می‌کنند. همچنین این تصاویر بسته به ابعاد صفحه نمایش شما انتخاب می‌شوند و از کیفیت بالایی هم برخوردار هستند. تنها مشکلی که وجود دارد این است که راه معمولی برای ذخیره‌ی این تصاویر جهت استفاده‌ی شخصی در ویندوز گنجانده نشده است. اما با استفاده از این ترفند می‌توانید با روشی آسان و سریع، این تصاویر را در قالب فایل JPG ذخیره کنید.\n \nادامه مطلب", "post_url_3": "http://computer24.blog.ir/1396/11/04/%D8%AA%D9%87%DB%8C%D9%87-%DB%8C-%D8%AA%D8%B5%D9%88%DB%8C%D8%B1-%D8%A7%D8%B2-%D9%86%D9%82%D8%B4%D9%87-%DB%8C-%D8%B4%D9%87%D8%B1-%DB%8C%D8%A7-%D9%85%DA%A9%D8%A7%D9%86-%D9%85%D9%88%D8%B1%D8%AF-%D9%86%D8%B8%D8%B1-%D8%AF%D8%B1-Google-Maps", "post_title_3": "تهیه‌‌ی تصویر از نقشه‌ی شهر یا مکان مورد نظر در Google Maps", "post_content_3": "  در Google Maps تصاویر نقشه را دخیره کنید.\n\n\nبه وسیله‌ی سرویس نقشه‌ی گوگل یا Google Maps شما می‌توانید نقشه‌های جغرافیایی کاملی از کره‌ی زمین را در اختیار داشته باشید و نقشه‌ی شهر یا مکان مورد نظر خود را با نماهای گوناگون مشاهده کنید. در Google Maps به طور پیش‌فرض امکان تهیه و ذخیره‌ی تصویر از نقشه وجود ندارد. به ویژه اگر قصد داشته باشید از یک نمای بزرگ و همراه با جزئیات از نقشه‌ی گوگل تصویر تهیه کنید، ابزارهای عکس‌برداری از صفحه نمایش نیز ممکن است کاربردی نباشند. در این ترفند به معرفی نحوه‌ی تهیه تصویر از نقشه‌ی شهر یا مکان مورد نظر در Google Maps خواهیم پرداخت.\n \nادامه مطلب", "post_url_4": "http://computer24.blog.ir/1396/11/04/%D9%85%D8%AE%D9%81%DB%8C-%D8%B3%D8%A7%D8%AE%D8%AA%D9%86-%D8%A2%D9%85%D8%A7%D8%B1-%D8%A8%D8%A7%D8%B2%D8%AF%DB%8C%D8%AF-%D8%A7%D8%B2-%D9%BE%D8%B1%D9%88%D9%81%D8%A7%DB%8C%D9%84-%D8%AF%D8%B1-%DA%AF%D9%88%DA%AF%D9%84-%D9%BE%D9%84%D8%A7%D8%B3", "post_title_4": "مخفی ساختن آمار بازدید از پروفایل در گوگل پلاس", "post_content_4": "غیرفعال کردن میزان بازدید از پروفایل شما در گوگل پلاس\n\n\nامکان مشاهده‌ی میزان بازدید از پروفایل یا صفحه‌ی شخصی افراد مختلف قابلیت جدیدی است که به سرویس گوگل پلاس اضافه شده است. به طوری که اگر به صفحه‌ی شخصی یک فرد مراجعه کنید میزان بازدید از صفحه‌ی وی در کنار دنبال‌کنندگان او نمایش داده می‌شود. در صورتی که مایل نیستید میزان بازدید از پروفایل شما برای دیگران نمایش داده شود با استفاده از ترفندی که در ادامه معرفی می‌شود می‌توانید این قابلیت را غیرفعال کنید.\n\nادامه مطلب", "post_url_5": "http://computer24.blog.ir/1396/11/04/%D8%AD%D9%84-%D9%85%D8%B4%DA%A9%D9%84-%D8%A7%D8%AC%D8%B1%D8%A7%DB%8C-%D8%A8%D8%A7%D8%B2%DB%8C-Call-of-Duty-World-At-War", "post_title_5": "حل مشکل اجرای بازی Call of Duty : World At War", "post_content_5": "اجرا نشدن بازی Call of Duty : World At War\n\n\nاگر اهل بازی‌های کامپیوتری باشید حتماً از عرضه پنجمین قسمت از سری بازی‌های Call of Duty با نام World At Wa اطلاع دارید. این بازی که به طور رسمی در تاریخ 11 نوامبر در آمریکا منتشر شد عنوان بر‌ترین بازی اکشن اول شخص عرضه شده در سال 2008 را نیز یدک میکشد. Call of Duty : World At War از نگاه منتقدان نیز با استقبال بی نظیری روبرو شد و در اولین نقدی که از سوی مجله معتبر Playstation World از این بازی صورت گرفت، توانست نمره حدأکثر و 10 از 10 را دریافت کند که این بازی را از نگاه منتقدان نیز به یک بازی منحصر به فرد و بی نظیر مبدل کرده است. اما یکی از مواردی که پس از خرید این بازی و پس از نصب آن به هنگام اجرا برای بسیاری از کاربران پیش می آید پیغام‌های خطایی نظیر Error during initialization: Unhandled exception caught است که منجر اجرا نشدن بازی می‌شود. این مشکل راه حل ساده ای دارد که توسط ترفندی قابل رفع است. هم‌اکنون به معرفی این ترفند می‌پردازیم.\n\nادامه مطلب", "post_full_content_5": "\nحل مشکل اجرای بازی Call of Duty : World At War\n\n\n\nاجرا نشدن بازی Call of Duty : World At War\n\n\nاگر اهل بازی‌های کامپیوتری باشید حتماً از عرضه پنجمین قسمت از سری بازی‌های Call of Duty با نام World At Wa اطلاع دارید. این بازی که به طور رسمی در تاریخ 11 نوامبر در آمریکا منتشر شد عنوان بر‌ترین بازی اکشن اول شخص عرضه شده در سال 2008 را نیز یدک میکشد. Call of Duty : World At War از نگاه منتقدان نیز با استقبال بی نظیری روبرو شد و در اولین نقدی که از سوی مجله معتبر Playstation World از این بازی صورت گرفت، توانست نمره حدأکثر و 10 از 10 را دریافت کند که این بازی را از نگاه منتقدان نیز به یک بازی منحصر به فرد و بی نظیر مبدل کرده است. اما یکی از مواردی که پس از خرید این بازی و پس از نصب آن به هنگام اجرا برای بسیاری از کاربران پیش می آید پیغام‌های خطایی نظیر Error during initialization: Unhandled exception caught است که منجر اجرا نشدن بازی می‌شود. این مشکل راه حل ساده ای دارد که توسط ترفندی قابل رفع است. هم‌اکنون به معرفی این ترفند می‌پردازیم.\nبدین منظور:بر روی My Computer راست‌کلیک کرده و Properties را انتخاب نمایید.در پنجره باز شده به تب Hardware بروید و سپس بر روی دکمه Device Manager کلیک کنید.خواهید دید که پنجره Device Manager باز می‌شود.در این پنجره بر روی Sound, video and game controllers دوبار کلیک نمایید تا زیر شاخه‌های آن باز شود.سپس بر روی Unimodem Half-Duplex Audio device راست‌کلیک نموده و Disable را انتخاب نمایید.اکنون بازی شما بدون دریافت Error نظیر Error during initialization: Unhandled exception caught اجرا خواهد شد.\n\n\n", "post_full_content_2": "\nذخیره تصاویر صفحه Lock در ویندوز 10\n\n\n\nبا روشی آسان و سریع، تصاویر صفحه Lock را در قالب فایل JPG ذخیره کنید.\n\n\nهمان‌طور که می‌دانید هنگامی که ویندوز 10 در حالت صفحه‌ی قفل یا Lock Screen قرار می‌گیرد، تصویر زیبایی در پشت‌زمینه‌ی آن نمایان می‌شود. این تصاویر که بخشی از ویژگی Windows Spotlight محسوب می‌شوند به طور خودکار و حدوداً هر دو روز یک‌بار تغییر می‌کنند. همچنین این تصاویر بسته به ابعاد صفحه نمایش شما انتخاب می‌شوند و از کیفیت بالایی هم برخوردار هستند. تنها مشکلی که وجود دارد این است که راه معمولی برای ذخیره‌ی این تصاویر جهت استفاده‌ی شخصی در ویندوز گنجانده نشده است. اما با استفاده از این ترفند می‌توانید با روشی آسان و سریع، این تصاویر را در قالب فایل JPG ذخیره کنید.\n \nابتدا بایستی بدانید برای اطمینان از این که ویژگی Windows Spotlight در ویندوز 10 جهت نمایش در Lock Screen فعال است، کافی است بر روی فضای خالی از صفحه‌ی دسکتاپ راست‌کلیک کنید و Personalize را انتخاب کنید. سپس از ستون سمت چپ Lock Screen را انتخاب کنید و اطمینان پیدا کنید گزینه‌ی Background بر روی Windows spotlight تعیین شده است. \n\nاین تصاویر، در پوشه‌ی زیر ذخیره می‌شوند:\nC:\\Users\\USERNAME\\AppData\\Local\\Packages\\Microsoft.Windows.ContentDeliveryManager_cw5n1h2txyewy\\LocalState\\Assets\nبا ذکر این نکته که منظور از USERNAME نام کاربری شما در ویندوز است. همچنین برای مشاهده‌ی این پوشه و فایل‌های آن بایستی گزینه‌های Hidden items و File name extensions را در فایل اکسپلورر فعال کرده باشید. \n\nدر این پوشه تمامی تصاویری که تاکنون در پشت‌زمینه‌ی صفحه‌ی Lock مشاهده کرده‌اید وجود دارد. اما فرمت آن‌ها تصویری نیست. شما کافی است در این پوشه‌ فایل‌هایی که بالای 100 کیلوبایت حجم دارند را Copy کرده و در محل دلخواه (همانند صفحه‌ی دسکتاپ) Paste نمایید. سپس نام این فایل‌ها را تغییر داده و آن‌ها را با پسوند JPG. ذخیره کنید (به عنوان مثال Background.jpg). خواهید دید که تصویر هم‌اکنون قابل دسترس شده است.\n \nاما برای ذخیره‌ی آسان‌تر و سریع‌تر تمامی تصاویر موجود این پوشه راه بهتری نیز وجود دارد:\n \nبرای این کار ابتدا در صفحه‌ی دسکتاپ ویندوز، یک پوشه‌ی جدید ایجاد کنید و نام آن را pics قرار دهید. \n\n \nحالا در منوی Start ویندوز عبارت PowerShell را وارد کرده و Enter بزنید. \n\n \nاکنون در پنجره‌ی Windows PowerShell، دستور زیر را عیناً وارد کرده و Enter بزنید:\nGet-ChildItem -Path $env:localappdata\\Packages\\Microsoft.Windows.ContentDeliveryManager_cw5n1h2txyewy\\LocalState\\Assets | Copy-Item -dest {\"$home\\desktop\\pics\\\" + $_.BaseName + ($i++) +\".jpg\" }\n \n\n \nبا این کار تمامی تصاویر صفحه‌ی Lock، با فرمت JPG در پوشه‌ی pics که ایجاد نمودید ذخیره خواهند شد و قابل دسترسی خواهند بود. این کار را می‌توانید هر زمان که تصویر جدیدی به Spotlight اضافه شد تکرار کنید. لازم به ذکر است در این پوشه علاوه بر تصاویر اصلی، یک سری تصاویر کوچک هم وجود دارد که می‌توانید آن‌ها را حذف کنید.\n \n\n \n\n\n", "post_full_content_4": "\nمخفی ساختن آمار بازدید از پروفایل در گوگل پلاس\n\n\n\nغیرفعال کردن میزان بازدید از پروفایل شما در گوگل پلاس\n\n\nامکان مشاهده‌ی میزان بازدید از پروفایل یا صفحه‌ی شخصی افراد مختلف قابلیت جدیدی است که به سرویس گوگل پلاس اضافه شده است. به طوری که اگر به صفحه‌ی شخصی یک فرد مراجعه کنید میزان بازدید از صفحه‌ی وی در کنار دنبال‌کنندگان او نمایش داده می‌شود. در صورتی که مایل نیستید میزان بازدید از پروفایل شما برای دیگران نمایش داده شود با استفاده از ترفندی که در ادامه معرفی می‌شود می‌توانید این قابلیت را غیرفعال کنید.\nبرای این کار:\nابتدا  با استفاده از لینک زیر وارد صفحه‌ی تنظیمات در گوگل پلاس شوید:\nhttps://plus.google.com/u/0/settings/plus\n\nاکنون از قسمت Profile تیک گزینه‌ی Show how many times your profile and content have been viewed را بردارید.\nتنظیم بلافاصله اعمال خواهد شد.لازم به ذکر است در حال حاضر اعمال این تنظیم تنها در نسخه‌ی دسکتاپی گوگل پلاس امکان‌پذیر است.\n\n\n", "post_full_content_1": "\nافزایش سرعت خروج از بازی‌ها در ویندوز XP\n\n\n\nسرعت خروج از بازی‌ها را به شکل قابل توجهی افزایش دهید.\n \n\nدر صورتی که از سیستم قدرتمندی برخوردار نباشید و اقدام به نصب بازی‌های سنگین کنید، حتماً با مشکل کندی خروج از بازی ها آشنا هستید. به طوری که به هنگام خروج از محیط بازی، ویندوز مدت زمانی هنگ کرده و انجام کار به کندی صورت می‌گیرد. این مشکل به علت استفاده ویندوز از هارددیسک به عنوان حافظه مجازی کمکی می‌باشد. هم‌اکنون قصد داریم تا ترفندی را بازگو کنیم که با بهره‌گیری از آن می‌توانید سرعت خروج از بازی‌ها را به شکل قابل توجهی افزایش دهید.\nبرای این‌کار:بر روی My Computer راست‌کلیک کرده و Properties را انتخاب کنید.سپس به تب Advance رفته و در قسمت Performance بر روی دکمه Settings کلیک کنید.در پنجره Performance Options به تب Advanced بروید.حال بر روی دکمه Change کلیک کنید.اکنون در پنجره Virtual Memory، درایوی که ویندوز در آن نصب است را انتخاب کنید.سپس از قسمت پایین پنجره تیک گزینه No Paging file را زده و خارج شوید.در نهایت تمام پنجره‌ها را OK کرده و سیستم را ری‌استارت کنید تا تغییرات اعمال گردد.\n\n\n", "post_full_content_3": "\nتهیه‌‌ی تصویر از نقشه‌ی شهر یا مکان مورد نظر در Google Maps\n\n\n\n  در Google Maps تصاویر نقشه را دخیره کنید.\n\n\nبه وسیله‌ی سرویس نقشه‌ی گوگل یا Google Maps شما می‌توانید نقشه‌های جغرافیایی کاملی از کره‌ی زمین را در اختیار داشته باشید و نقشه‌ی شهر یا مکان مورد نظر خود را با نماهای گوناگون مشاهده کنید. در Google Maps به طور پیش‌فرض امکان تهیه و ذخیره‌ی تصویر از نقشه وجود ندارد. به ویژه اگر قصد داشته باشید از یک نمای بزرگ و همراه با جزئیات از نقشه‌ی گوگل تصویر تهیه کنید، ابزارهای عکس‌برداری از صفحه نمایش نیز ممکن است کاربردی نباشند. در این ترفند به معرفی نحوه‌ی تهیه تصویر از نقشه‌ی شهر یا مکان مورد نظر در Google Maps خواهیم پرداخت.\n \nابتدا بایستی افزونه‌ای به نام Nimbus Screenshot and Screencast را نصب نمایید. جهت نصب این افزونه در مرورگر گوگل کروم به آدرس زیر مراجعه نمایید:\nhttps://chrome.google.com/webstore/detail/nimbus-screenshot-and-scr/bpconcjcammlapcogcnnelfmaeghhagj\nهمچنین برای نصب در مرورگر موزیلا فایرفاکس به آدرس زیر بروید:\nhttps://addons.mozilla.org/en-US/firefox/addon/nimbus-screenshot\n\n \nاکنون به Google Maps مراجعه کرده و مکان مورد نظر خود را جستجو نمایید.\nحال بر روی دکمه‌ی Menu در کنار نوار جستجو کلیک کنید.\n\n \nدر منوی باز شده بر روی Share or embed map کلیک نمایید.\n\n \nدر کادر باز شده ابتدا بر روی Embed map کلیک کرده و سپس گزینه‌ی Custom size را انتخاب نمایید.\n\n \nاکنون می‌توانید طول و عرض نقشه را که قصد تهیه‌ی عکس از آن دارید را وارد نمایید. هر چه این عدد بزرگ‌تر باشد، محدوده‌ی وسیع‌تری را شامل خواهد شد.\n\n \nحال (ترفندستان) بر روی کد کلیک نمایید تا به حالت انتخاب درآید. سپس کلیدهای ترکیبی Ctrl+C را فشار دهید تا کد کپی شود.\n\n \nاکنون نرم‌افزار Notepad ویندوز را اجرا نمایید. سپس کلیدهای Ctrl+V را فشار دهید تا کد درون محیط این برنامه Paste شود.\n\n \nاز منوی File بر روی Save as کلیک کنید.\n\n \nفایل را با نام دلخواه و پسوند html ذخیره کنید.\n\n \nاکنون فایل ذخیره‌شده را به وسیله‌ی مرورگر خود باز نمایید. خواهید دید که نقشه با ابعاد انتخابی شما به طور کامل باز خواهد شد. می‌توانید بزرگ‌نمایی کنید تا جزئیاتی بیشتری را مشاهده کنید.\n \nحال بر روی آیکن افزونه‌ی Nimbus Screenshot and Screencast کلیک کنید. منویی که در پایین قرار دارد را بر روی save as تنظیم کرده و روی دکمه‌ی Entire page کلیک کنید.\n\n \nدر نهایت بر روی Save as image کلیک کنید تا تصویر نقشه را در قالب یک فایل تصویری ذخیره نمایید.\n\n \n\n\n"}