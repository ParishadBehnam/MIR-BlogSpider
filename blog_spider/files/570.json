{"type": "blog", "blog_name": "از زمین تا آسمان", "blog_url": "http://zamintaaseman.blog.ir/", "post_url_1": "http://zamintaaseman.blog.ir/1396/11/02/%D8%B1%D9%88%D8%B2-%D9%86%D9%88%D8%AF-%D9%88-%DA%86%D9%87%D8%A7%D8%B1%D9%85", "post_title_1": "روز نود و چهارم", "post_content_1": "همیشه فکر میکردم میتونم \"نه\" بگم و اصلا مشکلی ندارم ، اما چند روز هست که توی شرایط مختلفی قرار میگیرم و نمیتونم درخواست بقیه رو  رد کنم :|\nمثلا یکی از بچه ها سامری ننوشته و بهم پیام داد که عکس سامری که نوشتی رو برام بفرست :| باتوجه به تیز بودن استادمون من واقعا خوشم نمیاد همچین کاری کنم. منکه شانس ندارم،اگر هردومون رو صدا بزنه برای سامری،خب متوجه میشه.اما نتونستم \"نه\" بگم و عکس رو براش نوشتم :| هزار بار نوشتم و پاک کردم تا تونستم بهش بگم تغییرش بده تا استاد متوجه نشه.\n\n\"نه \" نگفتن باعث شد که نگرانی و استرس به جون بخرم :|", "post_url_2": "http://zamintaaseman.blog.ir/1396/10/29/%D8%B1%D9%88%D8%B2-%D9%86%D9%88%D8%AF%D9%85", "post_title_2": "روز نودم", "post_content_2": "من همونی بودم که گفتم استاد این ترم خیلی مهربون هست و مطمئنا ترم خوبی باهاش داریم...نمیخوام حرفمو پس بگیرم، فقط اینو هم اضافه کنید که تا آخرترم منو سکته میده. چون بچه ها تنبلی میکنند، معلم عزیز هم دو جلسه هست که حسابی داره زهرچشم میگیره و با جدیت درس میپرسه :| این وسط من که آماده هستم با دعواها و جو جدی کلاس هول میشم و استرس میگیرم در حدی که تا نیم ساعت بعدش روی سایلنت هستم و جرات داوطلب شدن ندارم.\nگاهی اینکه خودت رو از دریچه چشم بقیه نگاه کنی،میتونه خیلی جالب باشه. سرکلاس داشتم یک متن رو میخوندم که باتوجه به طالع بینی چینی،خصوصیات رفتاری هرفرد رو نوشته بود.برای من که رسید،استاد و اکثر بچه ها معتقد بودن که کاملا درست هست و من ادم بااعتمادبنفسی هستم و...\nو عجیب ذهن من گیر کرده به این ویژگی، چون من هیچ وقت خودم رو ادم بااعتمادبنفسی نمیدونم و همیشه خدا استرس دارم. اما اینکه ناخوداگاه یکجوری برخورد میکنم و برداشت بقیه متفاوت هست برام خیلی خیلی جالبه.\n\n\n+چند روز که ننویسی،دوباره نوشتن برات سخت میشه و طبعا یسری از مسائل ناگفته باقی میمونه.\n++زمان به طور وحشتناکی داره زود میگذره. انگار همین دیروز بود که این وب رو ساختم :| نود روز گذشت....", "post_url_3": "http://zamintaaseman.blog.ir/1396/10/26/%D9%84%D8%B0%D8%AA-%D8%A8%D8%B1%D8%AF%D9%86-%D8%A7%D8%B2-%D8%AA%D9%86%D9%87%D8%A7%DB%8C%DB%8C", "post_title_3": "لذت بردن از تنهایی", "post_content_3": "این روزا تنهایی رو ترجیح میدم و حتی دنبال راه هایی برای لذت بردن از این تنهایی هستم :) مثلا یکشنبه که خیلی کسل بودم و دلم گرفته بود، بجای هماهنگ کردن با \"میم2\" ، خودم تنهایی رفتم سینما، فیلم خانه کاغذی رو دیدم. تجربه خیلی خوبی بود.همیشه که نباید منتظر کسی باشی تا حال و هوات رو عوض کنه :)\nبجز شب اول آزاد شدن تلگرام، خیلی کمتر آنلاین میشم و بیشتر دارم سعی میکنم با خود درونم باشم.\nحس میکنم خیلی به خودم بدهکارم.بدهکارم بابت راه دادن آدم ها به خلوتم. بدهکارم از اینکه جواب هر سلامی رو علیک دادم. این روزا میخوام بیشتر مراقب خودم باشم.\nبرای همین هم اصلا جواب پیام \"نون\" رو ندادم. دوست مشترک من و \"میم2\" توی دبیرستان بود. از اون آدم هایی که هروقت تنهاست یاد ما می افته.با یک شماره جدید،بدون سلام و معرفی فقط پیام داده چطوری؟ بعد از چندساعت که جواب ندادم نوشته میای پنج شنبه بریم بیرون؟ اولش وسوسه شدم برم،چون چندتایی کتاب،تابستون بهش دادم،برم پس بگیرم. اما دیدم واقعا الان دوست ندارم ببینمش. پس اصلا جوابش رو ندادم. اگر هم زمانی گله کرد.بگم اول خودت رو معرفی کن.منکه نمیدونستم تویی. حالا بین خودمون باشه که از \"میم2\" پرسیدم و اونم گفت \"نون\" هست،بهم پیام داده که خال روی بینیش رو برداشته و دو روز استراحت مطلق توی خونه هست و گفته حوصلم سر رفته!\n\n+دوتا موضوع به  منو بالای وبم اضافه کردم :)", "post_url_4": "http://zamintaaseman.blog.ir/1396/10/23/%D8%B1%D9%88%D8%B2-%D9%87%D8%B4%D8%AA%D8%A7%D8%AF-%D9%88-%D9%BE%D9%86%D8%AC%D9%85", "post_title_4": "روز هشتاد و پنجم", "post_content_4": "گاهی به شدت مردم گریز میشم و اصلا دوست ندارم از حاشیه امنم (اتاقم) جدا بشم، دو دستی میچسبم به این سکوت و تنهایی.\nگاهی واقعا تعجب میکنم چجوری این اتاق رو با سه نفر دیگه شریک بودم؟ اصلا اون موقع سکوت جایی نداشته توی روزمره هام. اما الان به اندازه دنیا دوست دارم همین اتاق و سکوت رو پیشکش کنم و درعوض برگردیم به ده و یا شاید حتی پونزده سال قبل، به وقتی که کنارهم بودیم.\nامروز بعد از یکماه دو ساعت با \"سین\" حرف زدم. وقتی صداش رو شنیدم فهمیدم چقدرررررر دلتنگ هستم. \"سین\" میگفت باز که رفتی توی لاکت و هیچ خبری ازت نیست،دوست دارم بیام و این لاکت رو بشکنم :)\nگاهی نمیشه احساساتت رو بروز بدی،چرا که میدونی اون بیشتر دلتنگ هست و این ابرازها نتیجه ای جز ناراحتی براش نداره،وگرنه دوست داشتم بگم هرچی رو میخوای بشکن و خراب کن، تو فقط بیا\nباز هم باید ممنون تکنولوژی بود که به لطف همین چشمک زدن های چراغ مودم میشه از فاصله ای دور، محبت های خواهرانه رو حس کنی.\n\n+ازوقتی باهاش حرف زدم بغض دارم و باوجود آب خوردن های مدام انگار قصد رفتن نداره.\n\n", "post_url_5": "http://zamintaaseman.blog.ir/1396/10/21/%D8%AE%D9%88%D8%B4%D8%AD%D8%A7%D9%84%DB%8C-%D9%87%D8%A7%DB%8C-%DA%A9%D9%88%DA%86%DB%8C%DA%A9", "post_title_5": "خوشحالی های کوچیک", "post_content_5": "داری چایی میخوری و آهنگ گوش میکنی و به \"میم\" فکر میکنی که یهو بهت زنگ میزنه :)این تلپاتی و تماس یهویی کل روزت رو میسازه،هی یادت میاد و هی لبخند میزنی", "post_full_content_5": "", "post_full_content_2": "", "post_full_content_4": "", "post_full_content_1": "", "post_full_content_3": ""}