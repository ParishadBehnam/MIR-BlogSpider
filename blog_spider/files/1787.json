{"type": "blog", "blog_name": "تماشاگه", "blog_url": "http://tamashagah.blog.ir/", "post_url_1": "http://tamashagah.blog.ir/post/394", "post_title_1": "نشست بر دل تو مهر همدمی دیگر...", "post_content_1": "\n\n\n\nنشست بر دل تو مهر همدمی دیگر\nنشست بر دل من گرد ماتمی دیگر\nاگر چه از غم هر آدمی خبر دارم\nخبر ندارد از اندوهم آدمی دیگر\nچرا زبان بگشایم؟ که دردهای بزرگ\nبه جز سکوت ندارند مرهمی دیگر\nچو شمع،گریه از این می کنم که غیر از رنج\nنبوده است سرم گرم عالمی دیگر\nبرای مست شدن کافی است اما کاش\nبرای مرگ، شرابم دهی کمی دیگر\n\n\n\nشاعر : سجاد سامانی \n\n\n", "post_url_2": "http://tamashagah.blog.ir/post/393", "post_title_2": "به تازه کردن اندوه من می آیند آه....", "post_content_2": "\n\n\n\nبه تازه کردن اندوه من می‌آیند، آه...\nمسافران که هر از گاه می رسند از راه\nنمانده است تو را هیچ یاد یار و دیار\nنمانده است مرا هیچ غیر آه و نگاه\nنشسته است به راهت هزار چشمِ سپید\nتو دل به راه‌ ندادی هزار سال سیاه\nمن آه می‌کشم و باز بیشتر شده است\nمه زمین و دم آسمان و هاله ماه\nحساب روز و شب و سال و ماه دستم نیست\nتو خود به یاد بیاور قرار خود را گاه\nگمان مبر که دگر بی‌ تو زنده خواهم ماند\nبه عزت و شرف لا اله الا الله...\n\n\n\nشاعر : محمد مهدی سیار\n\n\n", "post_url_3": "http://tamashagah.blog.ir/post/392", "post_title_3": "به رغم سر به هوا بودنم زمینگیرم", "post_content_3": "\n\n\n\nبه رغم سر به هوا بودنم زمینگیرم\nبه سر ،هوای تو را دارم از زمین سیرم\nدلم شبیه درخت آن چنان پر از مهر است\nکه سایه از سر هیزم شکن نمی گیرم\nکه ام؟ مبارز سستی که در میانه جنگ\nبه دست دشمنم افتاده است شمشیرم\nبه چاره سازی من اعتنا مکن ،من نیز\nیکی از آن همه بازیچه های تقدیرم\nبهار ، بی تو رسیده ست و من چو مشتی برف\nاگرچه فصل شکوفایی است ، می میرم\n\n\n\nشاعر : سجاد سامانی\n\n\n", "post_url_4": "http://tamashagah.blog.ir/post/391", "post_title_4": "پا به زنجیر خود ، از اشک چو شمع است تنم", "post_content_4": "\n\n\n\nپا به زنجیر خود ، از اشک ، چو شمع است تنم\nتا جنون فاصله ای نیست از اینجا که منم\nروزِ بازار خیال است شبم ، خواب که هیچ\nصبح هم وعده به شب ، گرنه به فردا فکنم\nزهر خوابم همه اندام به درد آغشته است\nمژه ها نیزه ی برق است ، که برهم نزنم\nباغ خون و سگ دیوانه چرا بیند ، آه\nپری آینه ام - دل - به طلسم بدنم؟\nمثل نفرین که حقایق دهدش رنگ وقوع\nحسب حالم شده و ورد زبانم «چه کنم»\nباد کز کوه سیاه آمد و شمعم را کشت\nکاش چون آتش روحم ، ببرد دود تنم\nکار این مُلک نه آنقدر خراب است «امید»\nکارزویی بتوان داشت ، عبث دم چه زنم؟\n\n\n\nشاعر : اخوان\n\n\n", "post_url_5": "http://tamashagah.blog.ir/post/390", "post_title_5": "یلدا مبارک", "post_content_5": "\n\n\n\n\n\n\n\n\n\n\n\n\n\n\n\n\nبه صد یلدا الهی زنده باشی\nانار و سیب و انگور خورده باشی \nاگر یلدای دیگر من نباشم \nتو باشی و تو باشی و تو باشی \n\n\n\n", "post_full_content_4": "\nپا به زنجیر خود ، از اشک چو شمع است تنم\n\n\n\n\n\n\n\nپا به زنجیر خود ، از اشک ، چو شمع است تنم\nتا جنون فاصله ای نیست از اینجا که منم\nروزِ بازار خیال است شبم ، خواب که هیچ\nصبح هم وعده به شب ، گرنه به فردا فکنم\nزهر خوابم همه اندام به درد آغشته است\nمژه ها نیزه ی برق است ، که برهم نزنم\nباغ خون و سگ دیوانه چرا بیند ، آه\nپری آینه ام - دل - به طلسم بدنم؟\nمثل نفرین که حقایق دهدش رنگ وقوع\nحسب حالم شده و ورد زبانم «چه کنم»\nباد کز کوه سیاه آمد و شمعم را کشت\nکاش چون آتش روحم ، ببرد دود تنم\nکار این مُلک نه آنقدر خراب است «امید»\nکارزویی بتوان داشت ، عبث دم چه زنم؟\n\n\n\nشاعر : اخوان\n\n\n\n\n", "post_full_content_2": "\nبه تازه کردن اندوه من می آیند آه....\n\n\n\n\n\n\n\nبه تازه کردن اندوه من می‌آیند، آه...\nمسافران که هر از گاه می رسند از راه\nنمانده است تو را هیچ یاد یار و دیار\nنمانده است مرا هیچ غیر آه و نگاه\nنشسته است به راهت هزار چشمِ سپید\nتو دل به راه‌ ندادی هزار سال سیاه\nمن آه می‌کشم و باز بیشتر شده است\nمه زمین و دم آسمان و هاله ماه\nحساب روز و شب و سال و ماه دستم نیست\nتو خود به یاد بیاور قرار خود را گاه\nگمان مبر که دگر بی‌ تو زنده خواهم ماند\nبه عزت و شرف لا اله الا الله...\n\n\n\nشاعر : محمد مهدی سیار\n\n\n\n\n", "post_full_content_3": "\nبه رغم سر به هوا بودنم زمینگیرم\n\n\n\n\n\n\n\nبه رغم سر به هوا بودنم زمینگیرم\nبه سر ،هوای تو را دارم از زمین سیرم\nدلم شبیه درخت آن چنان پر از مهر است\nکه سایه از سر هیزم شکن نمی گیرم\nکه ام؟ مبارز سستی که در میانه جنگ\nبه دست دشمنم افتاده است شمشیرم\nبه چاره سازی من اعتنا مکن ،من نیز\nیکی از آن همه بازیچه های تقدیرم\nبهار ، بی تو رسیده ست و من چو مشتی برف\nاگرچه فصل شکوفایی است ، می میرم\n\n\n\nشاعر : سجاد سامانی\n\n\n\n\n", "post_full_content_1": "\nنشست بر دل تو مهر همدمی دیگر...\n\n\n\n\n\n\n\nنشست بر دل تو مهر همدمی دیگر\nنشست بر دل من گرد ماتمی دیگر\nاگر چه از غم هر آدمی خبر دارم\nخبر ندارد از اندوهم آدمی دیگر\nچرا زبان بگشایم؟ که دردهای بزرگ\nبه جز سکوت ندارند مرهمی دیگر\nچو شمع،گریه از این می کنم که غیر از رنج\nنبوده است سرم گرم عالمی دیگر\nبرای مست شدن کافی است اما کاش\nبرای مرگ، شرابم دهی کمی دیگر\n\n\n\nشاعر : سجاد سامانی \n\n\n\n\n", "post_full_content_5": "\nیلدا مبارک\n\n\n\n\n\n\n\n\n\n\n\n\n\n\n\n\n\n\n\n\nبه صد یلدا الهی زنده باشی\nانار و سیب و انگور خورده باشی \nاگر یلدای دیگر من نباشم \nتو باشی و تو باشی و تو باشی \n\n\n\n\n\n"}