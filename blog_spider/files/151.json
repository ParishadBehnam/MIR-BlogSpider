{"type": "blog", "blog_name": "بهروز کریمی", "blog_url": "http://behroozkarimi.blog.ir/", "post_url_1": "http://behroozkarimi.blog.ir/post/%F0%9F%94%B0%D9%85%D8%B9%D8%B1%D9%81%DB%8C-10-%D8%B3%D8%A7%DB%8C%D8%AA-%D8%A8%D8%B1%D8%AA%D8%B1-%D8%A2%D9%85%D9%88%D8%B2%D8%B4-%D8%A2%D9%86%D9%84%D8%A7%DB%8C%D9%86", "post_title_1": "🔰معرفی ۱۰ سایت برتر آموزش آنلاین", "post_content_1": "UDEMY\nیکی از مواردی که باعث شده این وب‌سایت را در لیست قرار دهیم، ارائه محتویات رایگان و غیررایگانی است که پیش روی دانش‌آموزان و دانشجویان مشتاق یادگیری قرار می‌دهد. محتویات ارائه شده در این وب‌سایت پیش از عرضه مورد بررسی کیفی قرار می‌گیرند تا تنها محتویات شاخص و ارزشمند مورد استفاده قرارگیرند. Udemy مملو از مطالب و محتویات با ارزشمند در هر زمینه‌ای است که امکان تعامل و فراگیری آنلاین وجود داشته باشند.\nKhanAcademy\nاین وب‌سایت در واقع محصول ارائه شده توسط استارت‌آپی است که توسط سلمان‌ خان هندی و با هدف ارائه آموزشِ با کیفیت به‌طور رایگان راه‌اندازی شده است. تمامی محتویات ویدئویی آموزشی نیز روی وب‌سایت یوتیوب آپلود شده‌ است. سلمان خان به همراه تیم آموزشی خود مطالب مختلفی در زمینه‌های متفاوتی مانند برنامه‌نویسی رایانه‌ای، ریاضیات، اقتصاد، علوم و موارد دیگر آماده ارائه کرده است.\n\nادامه مطلب", "post_url_2": "http://behroozkarimi.blog.ir/post/%D8%AA%D8%BA%DB%8C%DB%8C%D8%B1-%D8%B3%D8%B1%D9%86%D9%88%D8%B4%D8%AA", "post_title_2": "تغییر سرنوشت...", "post_content_2": "\nدر نیمه های سال تحصیلی معلّم کلاس به مدّت یک ماه  به دلیل مشکلاتش کلاس را ترک کرد و معلّمی جدید موقّتاً به جای او آمد.\n \nپس شروع به تدریس نمود و بعد، از چند دانش آموز شروع به پرسش در مورد درس کرد.\nوقتی نوبت به یکی از دانش آموزان رسید و پاسخی اشتباه داد بقیه دانش آموزان شروع به خندیدن کردند و او را مسخره می کردند.\n \nمعلّم متوجّه شد که این دانش آموز از ضریب هوشی و اعتماد بنفسی پایین برخوردار است و همواره توسّط هم کلاسی هایش مورد تمسخر قرار می گیرد.\nزنگ آخر فرا رسید و وقتی  دانش آموزان از کلاس خارج شدندمعلّم آن دانش آموز  را فرا خواند و به او برگه ای داد که بیتی شعر روی آن نوشته شده بود و از او خواست همان طور که نام خود را حفظ کرده آن بیت شعر را حفظ کند و با هیچ کس در مورد این موضوع صحبت نکند.\n\nادامه مطلب", "post_url_3": "http://behroozkarimi.blog.ir/post/%D8%A7%DB%8C%D9%86%D9%81%D9%88%DA%AF%D8%B1%D8%A7%D9%81%DB%8C%DA%A9-7-%D8%B1%D9%88%D8%B4-%D8%A8%D8%B1%D8%A7%DB%8C-%D8%A7%DB%8C%D8%AC%D8%A7%D8%AF-%D9%88-%D9%86%DA%AF%D9%87-%D8%AF%D8%A7%D8%B1%DB%8C-%D8%A7%D9%86%DA%AF%DB%8C%D8%B2%D9%87", "post_title_3": "[اینفوگرافیک] ۷ روش برای ایجاد و نگه‌داری انگیزه", "post_content_3": "\nکلی طرح و ایده در ذهن دارید اما انجام نمی‌دهید. چرا؟ حال ندارید؟ نمی‌دانید چرا همیشه خسته هستید. کارهایتان را به تعویق می‌اندازید و… خیلی وقت‌ها علت شروع نکردن پروژه‌هایتان بی‌انگیزگی است. همیشه بهانه‌ای پیدا می‌شود که حتی کارتان را شروع نکنید. با این حال عمر می‌گذرد و بعد از چند سال نتیجه شروع نکردن پروژه یا ایده نابتان فقط پشیمانی است. تنها کاری که لازم است انجام دهید این است که عوامل بی‌انگیزگی را شناسایی کرده و بر ضد آن‌ها دست به عمل بزنید. در اینفوگرافیک امروز چند نکته درباره روش‌های ایجاد انگیزه به شما یاد می‌دهیم.\n\nادامه مطلب", "post_url_4": "http://behroozkarimi.blog.ir/post/%D8%A8%D8%AE%D8%B4%DB%8C-%D8%A7%D8%B2-%DA%A9%D8%AA%D8%A7%D8%A8-%D9%87%D9%85%D9%87-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D9%86%D8%A7%D8%A8%D8%BA%D9%87-%D8%A7%D9%86%D8%AF-%D8%A7%DA%AF%D8%B1", "post_title_4": "بخشی از کتاب \"همه دانش آموزان نابغه اند اگر ...\"", "post_content_4": "\nالو سلام !سازمان ملی پرورش استعدادهای درخشان ؟- بله .. بفرمایید!. -ببخشید . خواستم بدونم شماچه کار می کنید؟-ممنون از سوال خوبتون. مابچه های با استعداد درخشان شما رو شناسایی و برای پیشرفت بیشتر حمایت می کنیم.-احسنت ! ... چه کار خوبی. میشه بگید چطور این کارو می کنید؟-بله ! ما تستها و آزمونهایی داریم که در پایان دوره ابتدایی و راهنمایی با اونا مشخص می کنیم کدوم یک از بچه های شما مستعد ترن.-با تست؟ ...عجیبه !-چی عجیبه؟!- ...هیچی! بگذریم. ممکنه بگید کدوم استعداد هارو شناسایی می کنید؟-پدر جان انگار مارو گرفتیا! ما بچه های تیزهوش رو شناسایی می کنیم. هوش هم همون IQ دیگه! ...افتاد؟!-بله ! خیلی وقته افتاده ... راستش دیگه همه میدونن که حداقل ۹ نوع هوش و استعداد تو همه انسانها وجود داره:\n\nادامه مطلب", "post_url_5": "http://behroozkarimi.blog.ir/post/%D9%86%D8%A7%D9%85%D9%87-%D8%A7%DB%8C-%D8%A7%D8%B2-%D9%85%D8%AD%D8%B3%D9%86-%D8%B1%D9%86%D8%A7%D9%86%DB%8C-%D8%A7%D8%B3%D8%AA%D8%A7%D8%AF-%D8%AF%D8%A7%D9%86%D8%B4%DA%AF%D8%A7%D9%87-%D8%A7%D8%B5%D9%81%D9%87%D8%A7%D9%86", "post_title_5": "نامه ای از محسن رنانی استاد دانشگاه اصفهان", "post_content_5": "معلم‌های عزیز ، \nسلام, ما چهل سال است بخش اعظم جوانانمان را درس دادیم و به دانشگاه فرستادیم ، اما همه چیز بدتر شد.\nتصادفات رانندگی‌مان بیشتر شد، ضایعات نان‌مان بیشتر شد، آلودگی‌ هوای‌‌مان بیشتر شد، شکاف طبقاتی مان بیشتر شد،پرونده‌های اختلاس در دادگستری‌مان بیشتر شد، تعداد زندانیان‌مان بیشتر شد و مهاجرت نخبگانمان بیشتر شد.\nپس دیگر دست از درس دادن صرف بردارید. آموزش کودکان ما ساده است. ما دیگر به دانشمند نیازی نداریم, ما اکنون دچار کمبود مفرط انسانهای توانمند هستیم.\nپس لطفا به کودکان ما فقط مهارت های زندگی کردن را یاد بدهید. به آنها, گفت‌ و گو کردن را، تخیل را، خلاقیت را، مدارا را، صبر را، گذشت را، دوستی با طبیعت را، داشتن توان عذرخواهی را ، دوست داشتن حیوانات را، لذت بردن از برگ درخت را، دویدن و بازی کردن را، شاد بودن را، آواز خواندن را، بوییدن گل را، سکوت کردن را، شنیدن و گوش دادن را، اعتماد کردن را، دوست داشتن را، راست گفتن را و راست بودن را بیاموزید.\nباور کنید, اگر بچه‌های ما ندانند که فلان سلسله پادشاهی کی آمد و کی رفت، و ندانند که حاصل ضرب ۱۱۴ در ۱۱۴ چه می شود، و ندانند که آیا با پای چپ وارد دستشویی شوند یا با پای راست، هیچ چیزی از خلقت خداوند کم نمی شود؛ اما اگر آن‌ها زندگی کردن را, و عشق ورزیدن را و عزت نفس را و تاب آوری و عدم پرخاشگری را,تمرین نکنند، زندگی شان خالیِ خالی خواهد بود و بعد برای پر کردن جای این خالی‌ها، خیلی به خودشان و دیگران و طبیعت خسارت خواهند زد.\nلطفاً برای بچه‌های ما,شعر بخوانید، به آنها موسیقی بیاموزید،بگذارید با هم آواز بخوانند، اجازه بدهید همه با هم فقط یک نقاشی بکشند تا همکاری را بیاموزند، بگذارید وقتی خوابشان می آید بخوابند,و وقتی مغزشان نمی کشد یاد نگیرند.\nلطفاً بچگی را از کودکان ما نگیرید. اجازه بدهید خودشان ایمان بیاورند، فرصت ایمان آزادنه و آگاهانه را از آنان نگیرید، زبان شان را برای نقد آزاد بگذارید، آنان را از وحشت آنچه شما مقدس می‌پندارید, به لکنت زبان نیندازید.\nبگذارید خودشان باشند و از اکنون نفاق را و ریا را در آنها نهادینه نکنید.\nاکنون که شما و ما و فرزندان ما همگی اسیر یک نظام آموزشی فرسوده هستیم، دست کم هوای همدیگر را داشته باشیم، نداشته‌ها و تنگناها و غم‌ها و عقده‌های خود را به کلاس‌ها نبرید. شما را به خدا در کلاس‌های‌تان خدایی کنید نه ناخدایی. شاید خدا به شما و ما رحم کند و کودکان مان خوب تربیت شوند\nمحسن رنانی ۳۱ شهریور ۱۳۹۶"}