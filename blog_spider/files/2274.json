{"type": "blog", "blog_name": "دلنوشته های روزانه من", "blog_url": "http://khanummohandes.blog.ir/", "post_url_1": "http://khanummohandes.blog.ir/1396/11/01/404-%D9%85%D9%86-%D8%B3%D9%88%D8%AA%DB%8C-%D9%86%D8%AF%D9%85-%D9%85%DB%8C%D9%85%DB%8C%D8%B1%D9%85", "post_title_1": "404. من سوتی ندم میمیرم!", "post_content_1": "امروز اتاق عمل زنگ زده بیا یکی از ماشین بیهوشی ها خرابه، منم قشنگ لباس پوشیدم رفتم تو یهو دیدم تو یکی از اتاقا دستگاه c-arm روشن( یه دستگاه که وسط عمل ارتوپدی از مریض عکس میگیرن ببینن استخونا در چه حالن، یعنی اشعه ایکس داره) یهو چشمام چهارتا شد به مسئول اتاق عمل گفتم سی آرم؟؟؟ اونم خیلی جدی و بداخلاق گفت خب چیه؟ ما این همه اشعه میخوریم تو هم یه کم بخور! منم اصلا نفهمیدم چی شد یهو با صدای بلند(تقریبا فریاد) گفتم: خاک به سرم من حامله ام!!!!\nبعدش فقط صدای خنده میشنیدم همه غش کرده بودن از خنده حتی دکترا سر عملاشون... مسئول اتاق عمل که مرده بود از خنده، گفت خودتو لو دادیا شوخی کردم بابا. درو میبندن و میزنن اومدن دوزی متری گفتن اتاقا همه امن ان. دکتر بیهوشی مون میگفت حرص نخور هیچیت نمیشه! بعد مسئول اتاق عمل به یکی از پسرا گفت محمدی فر بیا وایسا جلو خانوم مهندس اشعه نخوره! همه ها ها ها ... من : :/\nمنشی اتاق عمل یه خانوم مسن ولی فوق العاده شیطون و پرانرژی یه نسبت فامیلی هم با همسر جان داره من به اسم صداش میکنم.اون میدونست من باردارم بعد من اومد تو اتاق عمل اومد تو اتاقی که ما بودیم خیلی محافظه کارانه و با شک به آقای هاشمی گفت : هاشم اینجا که اشعه نمیاد نه؟ گفتم معصومه جان من خودمو لو دادم خیالت راحت، گفتن اشعه نمیخورم.\nظهرم که کار داشتم رفتم دم در اتاق عمل همون محمدی فر تا منو دید خندید و گفت اشعه نخوری خانوم مهندس :/ \nیعنی هرچی تلاش کردم تو بیمارستان کسی نفهمه با این فریادی که تو اتاق عمل زدم الان احتمالا فقط خواجه حافظ شیرازی نمیدونه!", "post_url_2": "http://khanummohandes.blog.ir/1396/10/26/403-%DA%AF%D8%B1%DB%8C%D9%87", "post_title_2": "۴۰۳. گریه", "post_content_2": "شنبه و یکشنبه کالیبراسیون داشتیم من تا ۶ بیمارستان بودم هردو روزشو. دوشنبه مرخصی گرفتم که یه کم بخوابم و استراحت کنم دلم واسه نی نی هم میسوخت. دوشنبه هم خودم استراحت کردم هم خونه برق افتاد هم دو جور غذا و سالاد درست کردم ولی اینقدر گوشیم زنگ خورد که کوفتم شد.\nامروز رفتم سرکار از اول صبح مسئول زایشگاه این پیچ هست رو پروب توکو که همش شل و سفتش میکنیا افتاده گم شده من: من چیو میام شل و سفت میکنم. خب بگو اینم گم شده. برو پیداش کن. \n_ اگه پیدا نشد چی؟ \n_ من نمیدونم بگردین پیداش کنین.\n_ اگه جارو شده باشه چی؟\n_ حالا بگردین اگه نبود میخریم براتون.\nدو دقیقه بعد مسئول زایشگاه\n_ دستگاه شوک و نوار قلب خرابن، پس مگه کالیبره نشدن؟\nرفتم پایین قبل از همه یکی از پرسنلشون میگه اومدین همه چیو خراب کردین و رفتین...‌ میبینم نوار قلب نزدن تو برق. شوک هم رو صفر ژول. بهشون میگم چون هرروز روشن میکردین رو ۳۰ ژول بوده دلیل نمیشه که الان تشخیص ندین و نتونین یه سطح انرژی تغییر ندین. پس چطوری میخواین مریض احیا کنین‌. کمم که نمیارن خداروشکر میگن اینا هم تا شما رو میبینن سالم میشن \n۵ دقیقه بعد اتاق عمل بدو بیا با چه استرسی رفتم. دکترهای چشم احمقمون که زن و شوهرم هستن مریض بیهوش کردن بعد دیدن میکروسکوپ روشن نمیشه‌. از لامپش بود حالا خداروشکر لامپ داشتیم فقط پیچ گوشتی میخواست رفتم بالا آوردم جابه جا کردیم و خداروشکر روشن شد. حالا این وسط این دکترا هی به من تیکه مینداختن  انگار خودمون بهتر میدونیم، آچارشونم آچار نیست و کلی کنایه. وقتی رفتن سرعمل مسئول اتاق عمل گفت تو نبودی من پریدم بهشون. انگار من که رفتم پیچ گوشتی بیارم دکتر شروع کرده داد بیداد که این چه مهندسی که دست به جیب میاد هیچی همراهش نیست، اسمشو بره عوض کنه و انگار چیزای دیگه بعدم چندتا دفتر پرت کرده زمین مسئول اتاق عملم پریده بهش. نمیدونم چرا اینقدر بهم برخورد بدتر از اینم سرم اومده بود ولی اینقدر ناراحت نشده بودم‌. رفتم تو رست لباسامو عوض کنم کلی نشستم گریه کردم. دست خودم نبود اشکام میومدن خودشون. خودمو جمع و جور کردم رفتم تو اتاق بازم ادامه گریه. هم اتاقی ام میگه اونم حامله بوده همین طوری بوده. یعنی از حاملگی که اینقدر بی طاقت شدم‌‌. خلاصه که روز خوبی نبود. \nاز همه اینا که بگذریم هفته نهم هم به سلامتی تموم شد.\nمامانی تو مواظب خودت باش ببخشید که اینقدر اذیتت میکنم.", "post_url_3": "http://khanummohandes.blog.ir/1396/10/20/402-1-6%D8%B3%D8%A7%D9%86%D8%AA%DB%8C-%D9%85%D8%AA%D8%B1", "post_title_3": "۴۰۲. ۱.۶سانتی متر", "post_content_3": "وای بدقول شدم ببخشید\nمامانم جمعه رفت  اینقد یهو خونمون خالی شد، اینقد جاش خالیه که نگو چقد کمکم بود هرروز دستش درد نکنه. من تا دوشنبه بشه که برم سونو مردم همش فکر و خیال مسخره و الکی،دوشنبه اینقد آب خوردم که داشتم میترکیدم ساعت یه ربع به ده همسر اومد بیمارستان ، زنگ زدم اتاق سونو گفتم الان بیام؟ گفت بدو بیا. اصلا نفهمیدم چطوری رفتم و خوابیدم به دکتر گفتم اصلا هست؟ خندید و گفت بله که هست قلبشم داره میزنه! وای یعنی من رفتم تو هوا انگار دیگه باورم شد یه نی نی تو دلم دارم. با ذوق رو مانیتور نگاش میکردم همسر از صفحه مانیتور یه ۲۰ ثانیه فیلم گرفت که من روزی هزار بار دارم نگاهش میکنم، یه لحظه هم از من گرفته یه لبخند گنده رو صورتمه.... قد فسقلم هم کلا ۱.۶ سانتی متر بود  بعدش رفتیم تو اتاق خودم هم اتاقی جان میگفت وای کاش یکی از شما دوتا فیلم میگرفت نمیدونستید چیکار کنید هی عکس سونو از دست هم میگرفتید و با دقت تحلیلش میکردید. آها یادم رفت بگم صدای قلبشم برام گذاشت خیلی کوتاه بود ولی واسه من بس بود\nخلاصه که حالا دارم از لحظات باردار بودنم لذت میبرم، باهاش دارم حرف میزنم ، تو این جلسات جنگ و دعوایی بیمارستانم همش دارم تو دلم میگم گوش نکن مامانی تو فقط خوش بگذرون به اینا توجه نکن. باباشم از وقتی دیدش انگار عوض شده باورش شده به همکارش گفته بابا شده و خوشحال از بودنش.\nآقا شنبه و ۱ شنبه کالیبراسیون داریم من مجبورم این دو روز بمونم تا غروب دعا کنید اذیت نشم البته تجربم بیشتر شده میدونم چطوری از بدو بدو هام کم کنم. فردا باید همه چیو آماده کنم. واسم دعا کنید.\nیه گندم زدم که فردا باید درستش کنم یه دستگاه آزمایشگاه اشتباهی فرستادم یه شرکت دیگه. حالا باید شرکت اصلی رو پیدا کنم بگم اونا که تهرانن برام بفرستن پول آژانسشو خودم بدم که گندش بیشتر درنیاد دعا کنید بازم برام.\n۱ کیلو هم اضافه کردم", "post_url_4": "http://khanummohandes.blog.ir/1396/10/11/401-%D8%A8%D9%88%D8%B3", "post_title_4": "401. بوس", "post_content_4": "هرشب که همسرجان میاد خونه من میرم دم در باهم دست میدیم و روبوسی میکنیم یا یه بغلی چیزی. چیز خاصی نیستا فقط یه روبوسی ساده،دیگه عادت شده برامون 4 سال و نیمه... دیشب که همسرجان اومد خونه رفتم دم در وسیله دستش بود گفت سنگین خودم میبرم منم جلو مامانم روم نشد باهاش روبوسی کنم. رفت  تو آشپزخونه و اومد گفت بیا حالا بوس بده نباید جلو مامانت خجالت بکشی که.. بعدم اومد بوسم کرد. بعدم با مامانم روبوسی کرد و گفت هرشب که میام خونه میاد جلوم بوسم میکنه حالا از شما خجالت میکشه. منو میگی قند تو دلم آب میکردن فکر نمیکردم اصلا همسر به این کارم اهمیت بده یا براش مهم مباشه. همش حسم این بود لوس بازیای من که داره تحمل میکنه . خیلی حس خوبی بود هنوز تو هوام....\nخبر جدید اینکه سرماخوردم یه اوضاعی :( همشم خسته و خواب آلوده ام بیشتر به خاطر سرما خوردگی که حال ندارم.ساکت و آروم افتادم تو اتاق هرکسی هم وسیله خراب داره میگم بفرست بالا همون موقع اوکیش میکنم میگم خدمه ببره حال راه رفتن ندارم. امروز هم اتاقی ام میگفت چقد مظلوم شدی :(", "post_url_5": "http://khanummohandes.blog.ir/1396/10/08/400-%D9%85%D8%A7%D9%85%D8%A7%D9%86-%D8%AC%D9%88%D9%86%DB%8C-%D8%AF%D8%A7%D8%B1%D9%87-%D9%85%DB%8C%D8%A7%D8%AF", "post_title_5": "400. مامان جونی داره میاد", "post_content_5": "مامانم تو راهه چند ساعت دیگه پیشمه  ما هم ذوق زده ایم.\nخبری جدیدی از نی نی نیست منتظرم بزرگ بشه برم سونو تا نرم نبینمش باورم نمیشه که هست.\nآزمایشامم دادم یه کم تیروئیدم پرکاره حالا باید برم دکتر ببینم چطوری باید دارو بخورم.\nواسم دعا کنید بوس بوس..", "post_full_content_4": "\n401. بوس\n\n\n\nهرشب که همسرجان میاد خونه من میرم دم در باهم دست میدیم و روبوسی میکنیم یا یه بغلی چیزی. چیز خاصی نیستا فقط یه روبوسی ساده،دیگه عادت شده برامون 4 سال و نیمه... دیشب که همسرجان اومد خونه رفتم دم در وسیله دستش بود گفت سنگین خودم میبرم منم جلو مامانم روم نشد باهاش روبوسی کنم. رفت  تو آشپزخونه و اومد گفت بیا حالا بوس بده نباید جلو مامانت خجالت بکشی که.. بعدم اومد بوسم کرد. بعدم با مامانم روبوسی کرد و گفت هرشب که میام خونه میاد جلوم بوسم میکنه حالا از شما خجالت میکشه. منو میگی قند تو دلم آب میکردن فکر نمیکردم اصلا همسر به این کارم اهمیت بده یا براش مهم مباشه. همش حسم این بود لوس بازیای من که داره تحمل میکنه . خیلی حس خوبی بود هنوز تو هوام....\nخبر جدید اینکه سرماخوردم یه اوضاعی :( همشم خسته و خواب آلوده ام بیشتر به خاطر سرما خوردگی که حال ندارم.ساکت و آروم افتادم تو اتاق هرکسی هم وسیله خراب داره میگم بفرست بالا همون موقع اوکیش میکنم میگم خدمه ببره حال راه رفتن ندارم. امروز هم اتاقی ام میگفت چقد مظلوم شدی :(\n\n", "post_full_content_5": "\n400. مامان جونی داره میاد\n\n\n\nمامانم تو راهه چند ساعت دیگه پیشمه😁  ما هم ذوق زده ایم.\nخبری جدیدی از نی نی نیست منتظرم بزرگ بشه برم سونو تا نرم نبینمش باورم نمیشه که هست.\nآزمایشامم دادم یه کم تیروئیدم پرکاره😔 حالا باید برم دکتر ببینم چطوری باید دارو بخورم.\nواسم دعا کنید بوس بوس..\n\n", "post_full_content_1": "\n404. من سوتی ندم میمیرم!\n\n\n\nامروز اتاق عمل زنگ زده بیا یکی از ماشین بیهوشی ها خرابه، منم قشنگ لباس پوشیدم رفتم تو یهو دیدم تو یکی از اتاقا دستگاه c-arm روشن( یه دستگاه که وسط عمل ارتوپدی از مریض عکس میگیرن ببینن استخونا در چه حالن، یعنی اشعه ایکس داره) یهو چشمام چهارتا شد به مسئول اتاق عمل گفتم سی آرم؟؟؟ اونم خیلی جدی و بداخلاق گفت خب چیه؟ ما این همه اشعه میخوریم تو هم یه کم بخور! منم اصلا نفهمیدم چی شد یهو با صدای بلند(تقریبا فریاد) گفتم: خاک به سرم من حامله ام!!!!\nبعدش فقط صدای خنده میشنیدم همه غش کرده بودن از خنده حتی دکترا سر عملاشون... مسئول اتاق عمل که مرده بود از خنده، گفت خودتو لو دادیا شوخی کردم بابا. درو میبندن و میزنن اومدن دوزی متری گفتن اتاقا همه امن ان. دکتر بیهوشی مون میگفت حرص نخور هیچیت نمیشه! بعد مسئول اتاق عمل به یکی از پسرا گفت محمدی فر بیا وایسا جلو خانوم مهندس اشعه نخوره! همه ها ها ها ... من : :/\nمنشی اتاق عمل یه خانوم مسن ولی فوق العاده شیطون و پرانرژی یه نسبت فامیلی هم با همسر جان داره من به اسم صداش میکنم.اون میدونست من باردارم بعد من اومد تو اتاق عمل اومد تو اتاقی که ما بودیم خیلی محافظه کارانه و با شک به آقای هاشمی گفت : هاشم اینجا که اشعه نمیاد نه؟ گفتم معصومه جان من خودمو لو دادم خیالت راحت، گفتن اشعه نمیخورم.\nظهرم که کار داشتم رفتم دم در اتاق عمل همون محمدی فر تا منو دید خندید و گفت اشعه نخوری خانوم مهندس :/ \nیعنی هرچی تلاش کردم تو بیمارستان کسی نفهمه با این فریادی که تو اتاق عمل زدم الان احتمالا فقط خواجه حافظ شیرازی نمیدونه!\n\n", "post_full_content_2": "\n۴۰۳. گریه\n\n\n\nشنبه و یکشنبه کالیبراسیون داشتیم من تا ۶ بیمارستان بودم هردو روزشو. دوشنبه مرخصی گرفتم که یه کم بخوابم و استراحت کنم دلم واسه نی نی هم میسوخت. دوشنبه هم خودم استراحت کردم هم خونه برق افتاد هم دو جور غذا و سالاد درست کردم ولی اینقدر گوشیم زنگ خورد که کوفتم شد.\nامروز رفتم سرکار از اول صبح مسئول زایشگاه این پیچ هست رو پروب توکو که همش شل و سفتش میکنیا افتاده گم شده😐 من: من چیو میام شل و سفت میکنم. خب بگو اینم گم شده. برو پیداش کن. \n_ اگه پیدا نشد چی؟ \n_ من نمیدونم بگردین پیداش کنین.\n_ اگه جارو شده باشه چی؟\n_ حالا بگردین اگه نبود میخریم براتون.\nدو دقیقه بعد مسئول زایشگاه\n_ دستگاه شوک و نوار قلب خرابن، پس مگه کالیبره نشدن؟\nرفتم پایین قبل از همه یکی از پرسنلشون میگه اومدین همه چیو خراب کردین و رفتین...‌ میبینم نوار قلب نزدن تو برق. شوک هم رو صفر ژول. بهشون میگم چون هرروز روشن میکردین رو ۳۰ ژول بوده دلیل نمیشه که الان تشخیص ندین و نتونین یه سطح انرژی تغییر ندین. پس چطوری میخواین مریض احیا کنین‌. کمم که نمیارن خداروشکر میگن اینا هم تا شما رو میبینن سالم میشن😐😐😐😐 \n۵ دقیقه بعد اتاق عمل بدو بیا با چه استرسی رفتم. دکترهای چشم احمقمون که زن و شوهرم هستن مریض بیهوش کردن بعد دیدن میکروسکوپ روشن نمیشه‌. از لامپش بود حالا خداروشکر لامپ داشتیم فقط پیچ گوشتی میخواست رفتم بالا آوردم جابه جا کردیم و خداروشکر روشن شد. حالا این وسط این دکترا هی به من تیکه مینداختن  انگار خودمون بهتر میدونیم، آچارشونم آچار نیست و کلی کنایه. وقتی رفتن سرعمل مسئول اتاق عمل گفت تو نبودی من پریدم بهشون. انگار من که رفتم پیچ گوشتی بیارم دکتر شروع کرده داد بیداد که این چه مهندسی که دست به جیب میاد هیچی همراهش نیست، اسمشو بره عوض کنه و انگار چیزای دیگه بعدم چندتا دفتر پرت کرده زمین مسئول اتاق عملم پریده بهش. نمیدونم چرا اینقدر بهم برخورد بدتر از اینم سرم اومده بود ولی اینقدر ناراحت نشده بودم‌. رفتم تو رست لباسامو عوض کنم کلی نشستم گریه کردم. دست خودم نبود اشکام میومدن خودشون. خودمو جمع و جور کردم رفتم تو اتاق بازم ادامه گریه. هم اتاقی ام میگه اونم حامله بوده همین طوری بوده. یعنی از حاملگی که اینقدر بی طاقت شدم‌‌. خلاصه که روز خوبی نبود. \nاز همه اینا که بگذریم هفته نهم هم به سلامتی تموم شد.\nمامانی تو مواظب خودت باش ببخشید که اینقدر اذیتت میکنم.\n\n", "post_full_content_3": "\n۴۰۲. ۱.۶سانتی متر\n\n\n\nوای بدقول شدم ببخشید\nمامانم جمعه رفت 😔 اینقد یهو خونمون خالی شد، اینقد جاش خالیه که نگو چقد کمکم بود هرروز دستش درد نکنه. من تا دوشنبه بشه که برم سونو مردم همش فکر و خیال مسخره و الکی،دوشنبه اینقد آب خوردم که داشتم میترکیدم ساعت یه ربع به ده همسر اومد بیمارستان ، زنگ زدم اتاق سونو گفتم الان بیام؟ گفت بدو بیا. اصلا نفهمیدم چطوری رفتم و خوابیدم به دکتر گفتم اصلا هست؟ خندید و گفت بله که هست قلبشم داره میزنه!😍😍😍😍 وای یعنی من رفتم تو هوا انگار دیگه باورم شد یه نی نی تو دلم دارم. با ذوق رو مانیتور نگاش میکردم همسر از صفحه مانیتور یه ۲۰ ثانیه فیلم گرفت که من روزی هزار بار دارم نگاهش میکنم، یه لحظه هم از من گرفته یه لبخند گنده رو صورتمه.... قد فسقلم هم کلا ۱.۶ سانتی متر بود 😂😂😂 بعدش رفتیم تو اتاق خودم هم اتاقی جان میگفت وای کاش یکی از شما دوتا فیلم میگرفت نمیدونستید چیکار کنید هی عکس سونو از دست هم میگرفتید و با دقت تحلیلش میکردید. آها یادم رفت بگم صدای قلبشم برام گذاشت خیلی کوتاه بود ولی واسه من بس بود😍\nخلاصه که حالا دارم از لحظات باردار بودنم لذت میبرم، باهاش دارم حرف میزنم ، تو این جلسات جنگ و دعوایی بیمارستانم همش دارم تو دلم میگم گوش نکن مامانی تو فقط خوش بگذرون به اینا توجه نکن. باباشم از وقتی دیدش انگار عوض شده باورش شده به همکارش گفته بابا شده و خوشحال از بودنش.\nآقا شنبه و ۱ شنبه کالیبراسیون داریم من مجبورم این دو روز بمونم تا غروب دعا کنید اذیت نشم البته تجربم بیشتر شده میدونم چطوری از بدو بدو هام کم کنم. فردا باید همه چیو آماده کنم. واسم دعا کنید.\nیه گندم زدم که فردا باید درستش کنم یه دستگاه آزمایشگاه اشتباهی فرستادم یه شرکت دیگه. حالا باید شرکت اصلی رو پیدا کنم بگم اونا که تهرانن برام بفرستن پول آژانسشو خودم بدم که گندش بیشتر درنیاد دعا کنید بازم برام.\n۱ کیلو هم اضافه کردم😲\n\n"}