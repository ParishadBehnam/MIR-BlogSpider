{"type": "blog", "blog_name": "مشق سکوت", "blog_url": "http://mashghesokoot.blog.ir/", "post_url_1": "http://mashghesokoot.blog.ir/1396/10/16/%D9%BE%D8%A7%DB%8C%D8%A7%D9%86", "post_title_1": "پایان", "post_content_1": "تولدِ شخصیت رها در من و مشقِ\nسکوت و شروعش، آغاز راهِ خودسازی تو زندگیم بود. آغاز شروع برای تغییرات. آغاز بالفعل\nشدن نیروهایی که سالها در من وجود داشت و من ازشون دور افتاده بودم. این وبلاگ و\nنامِ رها برای من بی نهایت ارزش داره. تو تمومِ این چندسال، مشقِ سکوت برام بهانه\nای بود برای سکوت و تفکر بیشتر که حالا قسمت جدانشدنی زندگیم شده و نتیجه اش برام\nشگفت انگیز بود. \nزمانِ خیلی زیادی بود که به\nاینجا سر نمیزدم و نمی نوشتم. دوره ی نوشتنِ مشقِ سکوت برای من خیلی وقته که تموم\nشده، و من تمامِ این مدتِ طولانی به خودم فرصت دادم تا این پایان رو بپذیرم. و\nبپذیرم که تموم ِ شدن این دوره از زندگیم به معنای دور افتادن من از خودم و تموم\nشدن اونچه که هستم نیست و معناش فقط آغاز فصل دیگه ای از زندگیمه.\nبنا به دلایلی تصمیم گرفتم\nتمام ِ مطالبی که تو بلاگفا و اینجا نوشته بودم رو از وبلاگم حذف کنم تا جایی ثبت\nنشده باشه و کسی بهشون دسترسی نداشته باشه و تا موقعی که تصمیم بهتری براشون\nنگرفتم، با تمام کامنتهاشون پیش خودم یادگاری خواهد موند. \nنوشتن همیشه جز اصلی ترین علایق\nمن بوده و خواهد بود، و تک تک کلماتی که از زمان بلاگفا و بعد هم بیان نوشتم، با\nاعتقاد نوشتم و برام با ارزش هست و با ارزش خواهد بود، اما نیاز به نوشتن به این\nشکل برای من پایان پیدا کرده و من حالا دنبال راه دیگه ای برای شکوفا کردن این\nنیاز درون خودمم و اهداف دیگه ای رو دنبال میکنم. شاید روزی، به شکل دیگه ای و جای\nدیگه ای شروع به نوشتن کنم. \nاز تمومِ دوستانِ خوبی که تو\nاین چندسال با همدیگه همراه بودیم ممنونم و برای تک تکتون آرزوی موفقیت و سلامت\nمیکنم.\n\n\nایمیل raha.mashghesokoot@gmail.com همیشه راه\nارتباطی بین ما باقی خواهد موند."}