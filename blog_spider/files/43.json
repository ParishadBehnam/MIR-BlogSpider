{"type": "blog", "blog_name": "در من نهفته گویا، یک دایناسورِ خوب!", "blog_url": "http://tyraannoosaurus.blog.ir/", "post_url_1": "http://tyraannoosaurus.blog.ir/1396/11/02/%D8%A7%D8%B3%D8%AA%D8%A7%D8%AC%D8%B1-%D8%B4%D8%AF%D9%85", "post_title_1": "استاجر شدم *_*", "post_content_1": "سه روز پیش لیست روتیشن های جراحی رو گذاشته بودن، من شماره دوازده بودم، اون پایین تو جدول نوشته بود ردیف هفت تا دوازده گروه دو، دوازده که من بودم، یازده پویا، ده مجتبی، نه پوریا، هشت یونس و هفت مصطفی! هی از هر طرف میخوندم بیشتر به عمق فاجعه پی میبردم که خب یه بخش دو ماهه، ماژور، سخت و اصلا اولین بخشم تو یه گروه شیش نفره با پشنتا پسر! دیروز که روز اول بود همینجوری بی پناه و یخ زده از استرس رفتم بیمارستان. پوریا و یونس و مجتبی رو که کلا هیچ برخوردی نداشتم باهاشون حتی در حد سلام علیک، مصطفی رو دو سه ترم ترم هم کلاسی بودیم که خب اون چار ترمه گذروند علوم پایه رو، فوق برق خونده بوده قبلا چون. نمیدونم چیجوری میتونه واقعا! با پویا هم کلاسیم، ولی در حد همون سلام صب بخیر اگه روبه رو میشدیم هم کلام شده بودم باهاش. اینترن ها پنشنا پسر و چارتا دخترن ، که خب من اصن نتونستم باهاشون ارتباط برقرار کنم این دو روز و همچنان احساس یه درخت خشک و بی پر میون کویر داغ رو دارم. نکته بیخود ماجرا اونجاست که همه استاد ها موقع حضور زدن میگن خب شما هم که باید خانوم دکتر فلانی باشی :| بعد این جمله های اصلا بذارین ببینیم نظر خانوم دکتر چیه و اینا زیاد شنیده میشه واسه همین\nنمیدونم واقعا بد شانسی بود این گروه بندی یا خوش شانسی یا چی، تمایل آن چنانی نداشتم که با دوستام باشم، جمع گریز شدم کلا یه مدتیه، سپید هم که بهمن رو به خاطر امتحانی که نتونسته بود بده بخش نداره منم حوصله اینا نداشتم، هیش تلاشیم نکردم گروهمو عوض کنم. از اون طرفم پویا پسر درسخون و با معرفتیه، دیروز سر عمل، شیکم مریض خیلی بزرگ بود، کلا جلوی دید من رو به قفسه سینش گرفته بود، پویا که قدش بلند بود احاطه داشت به محل پاره شده (!) همینجوری آروم آروم توضیح میداد چه اتفاقی داره میوفته و اینا، بی خبر هم نمیذاره بمونم، خیلی خوبه از این نظرا.\nدر کل یکم روحیه م عوض شد، دلم خیلی بیمارستان و مریض و درس و اینا میخواست، گروهمونم یه جوریه که همش گوش بزنگ و استرسیم، کسل نمیشم، شاید چند روز بگذره عادت کنم البته! در مجموع همین دیگه، اینجوریه این روزا", "post_url_2": "http://tyraannoosaurus.blog.ir/1396/10/29/%D8%A2%D8%B1%D9%87-%D8%AE%D9%84%D8%A7%D8%B5%D9%87", "post_title_2": "آره خلاصه", "post_content_2": "بوی روغن محلی میدم! مامان دست و پای چپم رو ماساژ داده باهاش چون. به خاطر آسیبی که امروز حین اسکوتر سواری بهم وارد شده، دستم از مفصل شونه به سمت عقب نمیره و نمیتونم چیزیو فشار بدم باهاش. پام ولی هم لگن هم زانو داغون داغونه! با هر حرکت ناگهانی آخم میره هوا و بقیه زیر لبی فحش میدن بهم. میدونی، یه کار دیگه هم کردم که زیادم دست خودم نبود البته، بخش اول جراحی بهم خورد! یه کار دیگه هم کردم که می تونست دست خودم باشه ولی، موهامو چار سانتی کردم، نه به خاطر تنوع و دلایلی که نمدونم چرا به بقیه گفتم، با تمام وجود میبینم که وسواس من رو غرق کرده تو خودش، اونقدر که موهام که تا آخرین مهره کمری رسیده بودن رو ببرم برسونم به همون اولین مهره گردنیا! یه آدم مو کوتاهم که خیلی درد داره تنم شاید آسیب جدی حتی، که تازه استاجر شده و اولین بخششم جراحیه، تازه دلم میخواد برم خونه خودم و تنهای تنها باشم و اینا، خیلی تعریفم از خونه عوض شده از بعد زندگیِ تنهایی", "post_url_3": "http://tyraannoosaurus.blog.ir/1396/10/23/%D8%BA%DB%8C%D8%B1-%D8%A7%D8%B2-%D8%BA%D9%85", "post_title_3": "غیر از غم", "post_content_3": "نمیدونم قبلا چجوری با صدای تلویزیون میخوابیدم واقعا، چجوری میتونستم توی اون نوری که هی رنگش عوض میشد و سر و صداش بخوابم، روی کاناپه اونم، چراغ آشپزخونه هم روشن!! حالا گوشیمو سایلنت میکنم، همه چراغارو خاموش میکنم، تلویزیون رو هم، میرم تو تختم، بضی وختا صدای جارو زدن رفتگر میاد، بضی وختا صدای گربه، بضی وختا یه صداهایی که نمیفهمم چیه، صدای پکیج هر چند وخت یه بار؛ اوایل دلم میخواست بزنم بترکونمش، عادت کردم حالا.\nلامپ دسشویی هم سوخته، خیلی سعی کردم حبابش رو دربیارم ولی نتونستم، دیروز از ندا پرسیدم تو وختی اینجوری میشه چیکا میکنی؟ گفت نور گوشی! من شمع روشن میکنم ولی. خیلی رمانتیک شده! البته این سه چار روز قبل خواب فکر میکنم اگه با فشار در نمیاد، اینور اونورش هم جدا نمیشه پس چی؟ همینجوری خوابم میبره و خواب میبینم دارم همه لامپ های خونه رو عوض میکنم، همش هم سفید، چیه اون نور زرد\nامشب روی کاناپه خوابیدم ولی باز، که گردنم درد بگیره فردا از پرواز جا نمونم، چارشنبه هم میتونستم برم، ولی خب گفتم خونه چیکار کنم؟ حالا نه اینکه اینجا بدونم چیکار کنما، ولی خب اینجا حداقل راحتم و نمیدونم چیکار کنم، میتونمم هی همه جا رو بشورم و اینا. مامان قهر کرد باهام ولی. از همون چند روزی که شهریور رفتم خونه و همشو نشستم تو اتاق پوست خوندم و تایپ کردم دیگه خونه نرفتم چون، بچه کوچولوعای فامیل همشون بزرگ شدن مثکه،  اسفندم عروسیِ زهراست. مهدیمونم کلاس چارمه تازه! همین سه چار روز پیش گفت بی معرفت شدیا، تحویل بگیر مارو یکم. بعد من گفتم عه تو چقدر ادبیات سخن گفتنت شیوا و روان شده جوجه!\nهماتو یازده و نیم شدم راستی، همون امتحانیه که سر جلسه چشام هیچی نمیدید، دو روزش رو هم گریه کرده بودیم بعد سپیده گفته بود به روح وحید اگه خراب کنی حرف نمیزنم باهات! کلا جمله های عجیب غریبی بینمون رد و بدل میشد اون روزا، من مثلا نمدونم چرا شب امتحان گواش، وختی بعد یه هفته اومده بود و داشتم مجبورش میکردم خلاصه هامو بخونه بهش گفتم اگه گوارش بیوفتی من کلیه امتحان نمیدم! با یه همچین منطقی رد کردیم این ترمو خلاصه. البته هنوز باید سه تا یازده دیگه بیاد که یکیش حداقل سیزده باشه که با اون روماتو که چاردهه و نمره های ترم قبل جم شن تقسیم بر بیست و هشت شن و بالا دوازده شه عددِ حاصل بعد من بگم که استاجر شدم بالاخره!! به قول اون چشم پزشک خفنه استیْجِر.\nاینم بگم و برم بخوابم، جدیدا خوابم جالب شده، اینم بگم، خبری از غلت زدن نیست، چشامو میبندم و همونجوری که تکون نمیخورم از خودم خواهش میکنم خوابم ببره و دیگه نه چشام رو وا میکنم و نه تکون میخورم و نمیدونم کی خوابم میبره! \nمیخواستم بگم امروز کلیپس هامو انداختم تو آبِ در حال جوش که آلودگی هاش (!) پاک شه، وا رفتن اما! یه سری از لباس هامو هم اونقدر اتو کردم، بافت هارو مخصوصا که گشاد شده برام، رو تشکی ها هم کم رنگ شدن، همه خونه کمرنگ شده انگار، من دیوونه شدم چون! بعد امروز هی به این وا رفته ها نیگا کردم، خوشگل ترینا بودن و من عاشقشون بودم حقیقتا، واسه همین میخواستم از اون توهم بیخودی که داشتم راحت کنم خودمو، آبِ جوش همه چیو تمیز میکنه دیگه!! ذوبشون کردم ولی و تمام امروز رو فکر کردم که خب این راهش نبود، یه چیزایی طاقت یه چیزایی رو ندارن چون! ذوب میشن وا میرن\n\n+ اگه میخواین بگین برو دکتر و اینا نگین لطفا", "post_url_4": "http://tyraannoosaurus.blog.ir/1396/10/18/%DA%A9%D9%85%DA%A9", "post_title_4": "کمک؟", "post_content_4": "چشامو یهو وا کردم، عرقِ سردو حس کردم رو پیشونیم و تپش قلب رو. فکر میکردم خواب دیدم، نور آبی اتاقم و تاریکیِ بقیه خونه ترسناک بود، چشامو بستم! چند وخته که از جلوی تلویزیون و روی کاناپه خوابیدن کَندم و رو تختم میخوابم، تو اتاق! حتی به ترس هم میشه عادت کرد، به تنهایی و تاریکی هم. ده دقیقه بعد یه نفر داد زد کمک! نیم خیز شدم، بیدارم من که! اولیم خواب نبود پس. صدای کوبیده شدن در میاد از کوچه و یه زن که داد میزنه کمک. گوشیو ورمیدارم و فک کنم برای اولین بار صد و دهو میگیرم. میگه اپراتور شماره صد و شصت و پنج. یه آقای جوونی جواب میده. آدرسو میدم و میگم آقا من به فاصله یه ربع دوبار فریاد یه زن رو شنیدم که میگه کمک، داد میزنه! میگه میبینینش تو کوچه؟ میپرم از تخت بیرون و پتو میپیچه به پام و با مخ میرم تو پنجره، آقای صد و شصت و پنج میگه چی شد خانوم؟ میگم تو محدوده دید من نیستش! میگه همسر یا پدرتون.. حرفشو قطع میکنم میگم تنها زندگی میکنم و همون لحظه فکر میکنم چرا نگفتی الان خونه نیستن احمق؟ :/ میپرسم کس دیگه ای گزارش نداده؟ کاملا داد میزنه آخه و خیلی واضح کمک میخواد. میگه نه خانوم کلا همه اینجا به امید اینکه یکی دیگه یه کاری میکنه هیشکار نمیکنه، من به گشت اطلاع دادم میرسن به زودی. میگم آقا راستی یه کوچه پایین تر یه خوابگاه دخترانس. میگه شما خانوم؟ فامیلمو میگم. صدای تق تق کلیدای کیبوردو میشنوم و بعدش میگه ممنون از گزارشتون و خدانگهدار! و میدونی الان نیم ساعت گذشته و دیگه هیچ صدایی نیومده..", "post_url_5": "http://tyraannoosaurus.blog.ir/1396/10/16/%D8%AF%D8%B1%DB%8C%D8%A7%DB%8C-%D8%A8%DB%8C-%D8%A2%D8%B1%D8%A7%D9%85", "post_title_5": "دریای بی آرام", "post_content_5": "مشهدِ یخ زده ی ابری، درختای خشک شده و کوچه های خلوت و آدمای غریبه از پنجره های قدیِ خونه ی سردم،،\n\nگلِ سرخم خشک شد، هر روز نیگاش کردم، خاکش رو عوض کردم و هواش رو مناسب کردم، براش شعر خوندم، مُرد ولی!\n\nنمیتونم باهاش حرف بزنم، میترسم از این دل چرکینی، میترسم از حسرت خوردن! میدونی؟ ترسِ از دست دادن داره من رو میکشه این روزا\n\nگوشه جزوه م نمره هامو جم میزنم و تقسیم بر بیست و هشت میکنم و میبینم دیگه جای خراب کردن ندارم.\n\nقاصد روز های ابری داروگ، کی میرسد باران؟ منتظرم \"ح\" زنگ بزنه، با همون صدای خش خشی، با خنده و بی مقدمه بگه \"ر\" آزاد شد. منتظرم \"الف\" زنگ بزنه و غرق خوشی بگه \"پ\" آزاد شد، حالا بریم بکشیمش خودمون! منتظرم لباسای سیاهِ \"سین\" و غمِ نگاش و بغضش بره از دور و برمون"}