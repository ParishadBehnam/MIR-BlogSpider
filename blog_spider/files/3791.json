{"type": "blog", "blog_name": "نـت های آبــی", "blog_url": "http://bluee-notes.blog.ir/", "post_url_1": "http://bluee-notes.blog.ir/1396/11/04/%D8%A8%D8%B9%D8%AF-%D8%B3%D9%85%D8%A7%D9%86%D9%87-%DB%8C%D9%87-%D8%A8%D8%A7%D8%B1-%D9%85%DB%8C-%DA%AF%D9%81%D8%AA-%D9%86%D9%87-%D8%A8%D8%B1%D8%A7%DB%8C-%D8%AA%D9%88-%D9%88-%D8%B3%D9%86-%D8%AA%D9%88%D8%8C-%D8%A8%D8%B1%D8%A7%DB%8C-%D9%87%D9%85%D9%87-%D9%88-%D9%87%D9%85%DB%8C%D8%B4%D9%87-%D8%B2%D9%88%D8%AF%D9%87", "post_title_1": "بعد سمانه یه بار می‌گفت نه برای تو و سن تو، برای همه و همیشه زوده..", "post_content_1": "مامانم دیوانه‌م می‌کنه.\nآیا این جزو دوست بودن و روابط صمیمی و فلان حساب می‌شه که مغز دخترت رو با حواشی روابطش از هم بپاشونی؟\nواقعا متوجه نمی‌شه حرف‌های خاله‌زنکی که هیچ کاری از آدم در راستاشون برنمیاد، فقط آدمو از مردم دلزده و دلشکسته می‌کنه و ریدن روی زمان و زندگی و اعصاب خود آدمه؟\nکلافه‌م؟ آره. نمی‌تونم پای مامانو از رابطه‌م قطع کنم. هرچقدر تلاش می‌کنم، تمومش نمی‌کنه. با خودم می‌گم چقد خوشبختن کسایی که روابطشونو از خانوادشون قایم کردن. کلافه و دیوانه و دلشکسته‌م. این جزو بی‌محتواترین پستامه اما وقتی کسی نیست که باهاش حرف بزنم، باید این‌جا بنویسم دیگه... همینه که هست.", "post_url_2": "http://bluee-notes.blog.ir/1396/11/02/%DB%8C%DA%A9-%D8%B1%D9%88-%D8%AA%D9%88-%D8%B3%D8%B1%DB%8C%D8%B3%D8%AA-%D8%AF%DB%8C%DA%AF%D8%B1", "post_title_2": "یک رو [ تو] سریست دیگر.", "post_content_2": "بدفالش نواختند.. .اجرا تمام شد. مردها بلند می‌شوند و دست می‌زنند. دسته‌گل‌های رنگارنگ را به نوازنده‌های مرد تقدیم می‌کنند.  نوازنده‌ها لبخندافتخارآمیز می‌زنند و سه‌بار به تماشاگران تعظیم می‌کنند. رهبرِ مردِ ارکستر دستش را به سمتِ جمعیت می‌گیرد و به افتخارِ مردهای حاضر در جمعیت دست می‌زند. پرده پایین می‌آید.\n- ناراحت نباش حالا.\nمردهای تماشاگر از سالن خارج می‌شوند و زیرلب غرولند می‌کنند که عجب روزگاریست ها. مردهایِ نوازنده همان‌طور که لپِ دخترک را می‌کشند می‌گویند که « حالا دغدغه‌ات که این نباشد. دفعه‌ی بعد شاید خب. »\n- بد فالش ننواختند؟\n\n\nمردها فوتبال بازی می‌کنند. مردها تماشا می‌کنند. مردها فحش می‌دهند و همان‌وسط از خودشان می‌پرسند اگر این فحش‌ها را زنشان بشنود چه؟ از غیرت، بلندتر فحش می‌دهند. \nزنِ هادیِ نوروزی فریاد می‌کشد « الآن که هادی مرد توانستم به ورزشگاه بیایم! » و مردی، پا روی پا انداخته و درحالِ خریدِ بلیتِ مسابقهِ مورد علاقه‌اش از این‌که بهترین جای استادیوم پر شده خشمگین می‌شود. می‌نویسد « پیش از این زن‌ها بلد بودند با فیلم‌هایی مثلِ آفساید اعتراض کنند. به‌به. توی خانه‌شان نشسته‌بودند و اعتراضشان دخلی هم به ما نداشت. اعتراض واقعی همان‌شکلیست. الآن این خورده فمنیست‌های ریخته گوشه‌ی سفره با این که می‌دانند توی ورزشگاه راهشان نمی‌دهند می‌روند بلیت می‌خرند، نمی‌شینند، جای ما را هم حسابی تنگ می‌کنند. ضعیفه‌ ها! »\n\nپدرم دادِ سخن را بر خلافِ حجاب اجباری سر می‌دهد. به نظرش زن‌ها آزادند بر بدنشان حکومت کنند. وقتی یک‌نفر می‌آید برای درست‌ کردنِ آیفون، من را هل می‌دهد توی اتاق که « بیرون نیا! » . بابا به اسلامی معتقد است که در آن کسی حقِ اجبار حجاب به کسی را ندارد. هربار که حرف می‌زنیم با جدیتی کم‌سابقه ابروهایش را تهدید آمیز می‌اندازد بالا که « اگر گشت گرفتَت، تمام آزادی‌هات به حالت تعلیق در می‌آیند. » و هرازگاهی که فیلم از گشت‌ارشاد می‌بیند، سرش را به نشانه‌ی تاسف تکان می‌دهد.\n\nهمه‌ی مردان ایرانی معتقدند که « زن در ایران باستان موجودِ مقدسی بوده، نباید او را با اجبار به حجاب تحقیر کرد. » و بعد از ارسال همین پیام، وارد صفحه‌ی آزادی‌های یواشکی می‌شوند و مردهای شال سفید به سر را تمسخر می‌کنند و به مسیح علینژاد می‌خندند که « خانم، با این وضع مملکت دغدغه‌ات این‌هاست؟ من خودم یک مردم، طرفدار حقوق زن هم هستم اما.. »\n\nمی‌دانید مردهایِ عزیز، این روزها گذراست. داغش روی پیشانی خود ما می‌ماند که چرا نایستادیم. چرا سراغِ مادرِ خیابان انقلاب را نگرفتیم. چرا به خودمان اعتماد نکردیم و هیچ‌کس را یار ندانستیم. اما این داغ می‌رود. زمان می‌برد، اما می‌رود. زمستان و خزان می‌گذرد. روسیاهیش، آن داغِ سرخ‌رنگِ مشخصی که یک روز باعث می‌شود نتوانید سرتان را بالا بیاورید و در چشم جهان نگاه بکنید؛ می‌ماند برای شما. برای شما که گفتید « موسیقی باید آزاد باشد» و با آن لبخندِ کریهِ ذوق‌زده به جمعیت نگاه کردید و ساز کوک کردید. برای شما که اعتراضی را درست می‌دانید که کاری به کارِ آزادی‌هایتان نداشته‌باشد. کمک شما را نطلبد. حتی از یک بازیِ مسخره که هربار صفر، صفر تمام می‌شود هم مجبور نباشید بگذرید و زن‌ها و دخترها را بی‌پناه، با تمسخر و تحقیر پشت درهای ورزشگاه رها کردید. برای شما که همیشه ایستادید یک‌گوشه تا گشت‌ارشاد موهای یک زن را بکشد و دوربینتان را درآوردید. برای شما که اگر روزی دستتان برسد، همان‌طور که از کوروش کبیر و ماندانا و نخستین سردار زن می‌گویید، پشت همه‌مان را با تمسخر خالی می‌گذارید. می‌ماند برای شما، که حوصله‌ی سروصدایِ ما را ندارید. می‌گوید « فمنیست است مثلا! » و انگار که فحش داده‌باشید رویتان را برمی‌گردانید، که « نمی‌دانم. خوش به حالشان که دغدغه‌شان همین چیزهاست. »\n\n\nلبخندش فقط...\n\n\n", "post_url_3": "http://bluee-notes.blog.ir/1396/11/01/%D8%A7%DB%8C%D9%86-%D8%B2%D9%85%DB%8C%D9%86-%D8%A8%D9%87-%D9%82%D8%AF%D8%B1-%DB%8C%DA%A9-%DA%A9%D9%81%D9%86-%DA%A9%D9%81%D8%A7%D9%81-%D8%B1%DB%8C%D8%B4%D9%87-%D9%86%D9%85%DB%8C-%D8%AF%D9%87%D8%AF", "post_title_3": "این زمین به قدر یک کفن کفاف ریشه نمی‌دهد؟", "post_content_3": "می‌گم ازین زندگی انگل‌وارم بدم میاد. این بی‌فایده بودن. این تماشا کردن و ناتوانی توی تاثیر روی آدما، حتی نزدیکاش. حتی مامانم و برادرم.\nمی‌گم دیوانه شدم بس که نگاه کردم و تاسف خوردم. بس که پستامو هم‌فکرام خوندن و حرفامو دوستام شنیدن.\nبس که هربار بعد از تلاش، مسخره شدم. بس که بوی گند و گه شامه‌م رو پر کرده. تعریف می‌کنم هردفعه که یه حرفی می‌زنم که نمی‌دونه، هردفعه از ضرورتای خوندن یک‌فاکین کتاب سالانه حرف می‌زنم؛ مامانم مسخره‌م می‌کنه و با تمسخر و خنده می‌گه بابا داااانا. تعریف می‌کنم اون‌روز بچه‌های کلاس تعریف می‌کردن که اول سال ازت بدمون میومد چون فکر‌ می‌کردیم چه موجود جوگیر احمقی هستی و وقتی دلیلشو پرسیدم گفتن چون‌ یه‌سره کتاب دستت بود. تعریف می‌کنم اون‌دفعه که راجع‌به کمبود انرژی توضیح دادم و هم‌مدرسه‌ایم تو صورتم خندید، گفت من که صبحانه خوردم انرژی دارم و برقِ اضافه رو مجددا روشن کرد. تعریف می‌کنم امروزو که ایستادم کنار کسی که ساختمونو تمیز می‌کنه، براش از‌ کمبود آب گفتم و بعد برای تلطیف حرفم‌ گفتم 《 نصف سد کرجو خالی کردین که. 》 و تو روم مسخرم کرد. 《 تموم شد خودم پرش می‌کنم. 》 و دوباره دستشو جلوی شیلنگ‌ گرفت تا گرد و غبار رو با فشار از روی سنگ‌فرش جمع کنه.\nتعریف می‌کنم و تعریف می‌کنم و تعریف می‌کنم.\n\nتعریف می‌کنم که وقتی هیچ‌کاری ازم برنمیاد، می‌خوام بمیرم.", "post_url_4": "http://bluee-notes.blog.ir/1396/10/25/%D9%88-%D8%A7%DB%8C%D9%86-%D8%B7%D9%88%D8%B1-%D8%AD%D8%B3%D8%A7%D8%A8-%DA%A9%D9%86%DB%8C%D9%86-%DA%A9%D9%87-%D8%A8%D9%87%D8%AA%D8%B1%DB%8C%D9%86-%D8%A7%D8%AA%D9%81%D8%A7%D9%82%D8%A7%DB%8C%DB%8C-%DA%A9%D9%87-%D9%85%D9%85%DA%A9%D9%86-%D8%A8%D9%88%D8%AF-%D8%AA%D9%88%DB%8C-%D8%A7%DB%8C%D9%86-%D9%87%D9%81%D8%AA%D9%87-%D8%A8%D8%B1%D8%A7%DB%8C-%D9%85%D9%86-%D8%A7%D9%81%D8%AA%D8%A7%D8%AF-%D8%AD%D8%AA%DB%8C", "post_title_4": "و این‌طور حساب کنین که بهترین اتفاقایی که ممکن بود توی این هفته برای من افتاد حتی.", "post_content_4": "یه‌طوری وضعیت همه‌چیز مزخرفه؛ از روابط خانوادگی و دوستانه و احساسات بگیر تا مدرسه و کشور و جهان و کائنات؛ که من هیچ روزایی رو ازین مزخرف‌تر یادم نمیاد. از خودم تعجب می‌کنم که چطور هنوز زندم به خدا.\nدلخوشیا دارن رنگشونو از دست می‌دن، من دارم گم می‌شم توی مردم عادی. \nدلم سفر می‌خواد اما نه با خانواده. نه کردانِ تانژانت ( این بد نبود البته که کنسل شد)، یه سفر دست حسابی. یه جای درست حسابی. به دیار باقی مثلا. :))", "post_url_5": "http://bluee-notes.blog.ir/1396/10/22/890", "post_title_5": null, "post_content_5": "وقتی حسام قر و قاطی می‌شه و ناراحتِ الکیَم، راستش.. فقط هی با خودم دعا می‌کنم کاش پی‌ام‌اس باشه. کاش قرار باشه پریود بشم. کاش این حال واقعیم نباشه."}