{"type": "blog", "blog_name": "نیروانای نارس", "blog_url": "http://unripenirvana.blog.ir/", "post_url_1": "http://unripenirvana.blog.ir/1396/07/13/%DA%AF%D9%81%D8%AA-%D9%88-%DA%AF%D9%88%DB%8C-%D8%AE%D9%88%D8%AF-%D9%88-%D9%81%D8%B1%D8%A7%D8%AE%D9%88%D8%AF", "post_title_1": "گفت و گوی خود و فراخود.", "post_content_1": "_خب ی چیزی بگو+چی بگم؟\n_نمیدونم،هرچی،ادامش بده...سالهاس هرکی با من آشنا شده تورو شناخته،میفهمی چی میگم؟یعنی منو دیده ولی تورو شنیده...یعنی منو دیده بعد گفته حیف دلت با ما نیست اگر نه میگفتی روز باشه روزش میکردبم میگتی شب باشه شبش میکردیم..میخوام بگم غریبه ها فهمیدن.تو نفهمیدی..میخوام بگم‌غریبه ها از حضور خالیت ترسیدن.تو از عدم حضورِ پر پیمون‌اونها برگشتی گفتی هستن دیگه منم چون هستن و ممکنه بیشتر باشن بهت اعتماد ندارم .گفتی مطمئنم خیانت میکنی...غریبه ها فهمیدن.غریبه ها...\n\n+من تمام تلاشمو واسه تو کردم.\n_فکر کنم‌بهتره واقعا هیچوقت دیگه حرف نزنیم.\n+مشکلی ندارم.\n...............\n\nتجربه یی است غم انگیز\nغم انگیز\nبه سالها و به سالها و به سالها\nوقتی که گرداگرد تو را مردگانی زیبا فراگرفته اند\nیا محتضرانی آشنا...شاملو\n", "post_url_2": "http://unripenirvana.blog.ir/1396/06/30/%D8%B3-%D8%AE-%D8%AA-%D9%86-%DA%AF-%DB%8C-%D8%B1", "post_title_2": "س خ ت ن گ ی ر", "post_content_2": "سایه ی تاریک و سنگینی که نشسته روی دلم و دستشو گرفته جلوی چشمام اسمش چیه اگر غم نیست؟غمی که همیشه دست پیش رو میگیره و یجوری خودش رو از سر انگشت های پا تا سر میرسونه که تا بخودت بیای فرو رفتی در یک باتلاق و حالا گل و لای از سرت گذشته.نه چشمی داری برای دیدن و نه دهانی برای کمک خواستن،میشی یک‌علامت تعجبِ ساکتِ متحرکِ وحشت زده!\n\n\n", "post_url_3": "http://unripenirvana.blog.ir/1396/06/08/%D8%A7%D9%84%D8%A7%D9%86", "post_title_3": "الان", "post_content_3": "یجور یِوَری و لمی نشستم صندلیِ عقب ماشین،هوا تاریکه،بیرون خلوت.یک دسته موی تاب خورده ی بلند ریخته روی صورتم. دور انگشتم میپیچمش.زل زدم به کفش هام. ی ماشین رد میشه انگار باند متحرکه  \"مرددمم شهررر بگوووشیییددد\"...دلت خوشه ها خوابیم‌ خواب...چرا نیومد بابا...دور و دور  تر میشه..با ریتمش به زور ی حرکتی به خودم میدم \"امشب سر هر کوچه خدا هست..\"هنوزم دلت خوشه...چند دقیقه بعد یکی دیگه.چیه جریانشون.\n\nاینوقت شب چه حالی دارن ماشین های تک سرنشینِ باندی..مردیم از انتظار.همین.\n", "post_url_4": "http://unripenirvana.blog.ir/1396/05/21/%D9%86%DB%8C%D9%85%D9%87", "post_title_4": "نیمه", "post_content_4": "مثل قطره ی اشک شمعی که جایی میان سقوط اش به تن زندگی خشک شده و در خود ماسیده باشد..ایستاده ام،چسبیده ام،به انتظار سقوط کامل و یا آب شدن زندگی آنقدر که به من برسد و بار دیگر در او حل شوم...\n.\n.\n‌‌.\n.\nخسته شده ام‌از تجربه ی اتفاقات پلاستیکی.\nدوستی،عشق،خواندن،خندیدن،گریستن،معاشرتِ با آداب،خوبی؟ها،چه خبر؟ها...و دلتنگی های پلاستیکی..در حسرت و انتظار اتفاقات ناب،خالص و صادقانه سقوط میکنیم به دره ی هیچ...و انتظار.", "post_url_5": "http://unripenirvana.blog.ir/1396/05/19/%D9%87%DB%8C%DA%86", "post_title_5": "هیچ", "post_content_5": "حسینا:هیچ میدانی مرد ها ،همه ی مرد ها بچه اند؟\nنوشا:بچه اند؟چرا؟\n_زن ها همیشه مادرند و مرد ها بچه.\n_تا به حال نشنیده بودم خیال هم نمیکنم کس دیگری به این حرف معتقد باشد.\n_ما مرد ها همیشه بچه ایم،اما به زبان نمی آوریم یا شاید نمیخواهیم که بگوییم بچه ایم.اگر هم کسی حرف مرا رد کند دروغ میگوید،حتما خودش را پشت یک صورتک مخفی کرده.\n...\nحسینا:میگویند پشت سر هر مرد بزرگی یک زن ایستاده است،اما پشت سر هیچ زنی،هرگز مردی نیست.\nن:سر به سرم میگذاری؟\nح:نه باور کن واقعی ترین احساسم را گفتم.\nن:تو بچه ی منی؟\nح:تو مادر منی؟\nن:من عشق توام.\nح:من بچه ی توام.\nچه فرقی میکند که این حرف ها یادم‌بیاید؟\n\nسال بلوا/عباس معروفی"}