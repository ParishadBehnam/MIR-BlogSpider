{"type": "blog", "blog_name": "من‌نوشته", "blog_url": "http://atashbdood.blog.ir/", "post_url_1": "http://atashbdood.blog.ir/1395/11/05/%DA%A9%D8%B1%D9%85%D8%A7%D9%86-%D8%AF%D9%84-%D8%B9%D8%A7%D9%84%D9%85-%D8%A7%D8%B3%D8%AA-%D9%88-%D9%85%D8%A7-%D8%A7%D9%87%D9%84-%D8%AF%D9%84%DB%8C%D9%85", "post_title_1": "کرمان دل عالم است و ما اهل دلیم", "post_content_1": "دو روز اومدم کرمان، هم صافکاری بردم خودم رو، هم تعویض روغن، چراغ‌های جلو رو هم عوض کردم دیگه آستیگمات نیستم، موتورم خواستم بیارم پایین که دیاگ کردم مشکل حل شد. الان مونده فقط زیربندی که تعمیرات اساسی می‌خواد، ایشالا دفعه بعدی ...\n \n+ اکثرا کارهامو طبق عادت انجام می‌دم، انتخاب مسیرهای مترو، غذا خوردن، لباس پوشیدن و ... خب خیلی وقتا خوبه، بعضی وقتا نه. مثلا نیازی نیست برای خیلی کارا فکر و انرژی اضافه بذاری، ولی اگه یه بار بخوای کاری رو خلاف عادت انجام بدی داستان میشه! امروز داشتم فکر می‌کردم نکنه خدای ناکرده نمازهام رو هم از روی عادت می‌خونم، باید بیشتر فکر کنم، فتذکّر :|\nخوشا نماز و نیاز کسی که از سرِ درد\nبه آبِ دیده و خون جگر طهارت کرد\n \n++ یه پیرمرد دوست‌داشتنی هست خیاطی می‌کنه، عموماً کارهای کوچیک ودوزندگی، خیلی مسئولیت‌پذیر و باحال. نمی‌دونستم چرا بابام بهش می‌گفتن \"پالون دوز\" :) تا اینکه دیروز کاپشنم رو دادم بهش برای تعویض زیپ و چراییش رو فهمیدم! بنده خدا علی رغم مهارت بالایی که توی خیاطی داره، ظرافت کافی رو نداره :)) #کاپشنم #پالون\n \nپانوشت: اخیراً پرتقالِ عزیزمون پروژه جالبی رو کلید زده به نام Recycling، یه پروژه با هدف کلی مدیریت بحران. چیزی که برای هممون هرازگاهی لازم میشه. به امید سربلندی و موفقیتش :)\nدوپانوشت: بالأخره آسمون عقده دلش رو وا کرد و دونه‌های برف رو به زمین هدیه. خدایا قشنگیات رو شکر :)\n \nتو این هوای سرد داوود آزاد هم میچسبه، آهنگاش البته. من مست و تو دیوانه ...\n \n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n \n ", "post_url_2": "http://atashbdood.blog.ir/1395/11/03/%D9%81%DA%A9%D8%B1-%D9%87%D8%B1-%DA%A9%D8%B3-%D8%A8%D9%87-%D9%82%D8%AF%D8%B1-%D9%87%D9%85%D8%AA-%D8%A7%D9%88%D8%B3%D8%AA", "post_title_2": "فکر هر کس به قدر همّت اوست ...", "post_content_2": "چقدر ترحم برانگیزند آدم‌های توخالی، انسان‌های بی‌فکر. هر\nکسی –فارغ از جنسیت- بایستی حداقلی از درک سیاسی داشته باشد، دغدغه فرهنگی داشته\nباشد، شناخت اجتماعی داشته باشد. نه آنکه لخت و عور و بدون فکر و عقیده به دنیا\nبیاید و آخر سر هم کفنی بپوشد و خدانگهدار. متأسفانه این‌گونه آدم‌ها رو به\nازدیادند، و متأسفانه‌تر در خانواده‌های مذهبی هم بیشتر. پدر و مادرهایی که پسران\nو بیشتر دختران خود را از حضور در اجتماع منع کرده و به بهای قدرت‌گیری قوه عقل و\nاختیار، آن‌ها را از فساد و گمراهی می‌رهانند! دریغ و افسوس بر ایمان و طهارت پوشالی‌ای\nکه از انزوا و گوشه‌گیری حاصل شود؛ که اگر نشود بهتر است. نتیجه چنین روش‌های تربیتی،\nمی‌شود فرزندان خَلَف و متعصّبی که تنها نظریات مأخوذه والدینشان را قبول دارند و\nلاغیر. البته شرمم می‌شود که بگویم روش تربیتی، چرا که اکثر پدرها و مادرهای جامعه\nما روش تربیتی ندارند، بلکه مجموعه‌ای از تفکرات دُگماتیک خود را پیاپی روی\nفرزندانشان پیاده می‌کنند و این حلقه باطل ادامه پیدا می‌کند تا نسل‌های بعد و\nبعدتر. اگر بخواهم دقیق‌تر شوم، این پدیده نتیجه ازدواج‌های بدون مطالعه است و بچه‌دار\nشدن‌های بدون مطالعه‌تر. کسانی که با یک نگاه عاشق می‌شوند برای رفع نیاز –بیشتر عاطفی یا هر نوع دیگر-،  و با یک حرکت بچه‌دار می‌شوند برای رفع خمودی و\nکسالت. مثالی از نتیجه این اعمال، پدر و مادرهایی هستند که رسالت خود را در تربیت فرزند،\nرفع عقده‌های دوران بچگی خود می‌دانند. مثلا پدری که در کودکی از فقر و نداری رنج\nمی‌برده، سعادت فرزندش را در ریخت و پاش‌های آنچنانی و غلتیدن‌های بی‌ملاحظه در\nثروت می‌داند. یا مادری که احساسات و علایقش در کودکی سرکوب شده، سلامت روحی\nفرزندش را در آزادی بی قید و بند او می‌داند. پیامد دیگر این مناسبات بی‌مطالعه،\nکه پیش‌تر ذکر شد، فرزندانی است که پیرو بی‌قید و شرط تفکرات و عقاید والدینشان\nهستند، فرزندانی که نه فکر مستقل دارند و نه عقیده  مستقل. \n\nوَ کَذلِکَ مَا أَرسَلنَا مِن قَبلِک فی قَریَهٍ مِن نَذیرٍ\nاِلَّا قالَ مُترَفوهَا اِنَّا وَجَدنا آباءَنا عَلی اُمَّهٍ وَ اِنّا عَلی آثارِهِم\nمُقتَدون (23)\nو بدین گونه در هیچ شهری پیش از تو هشدار دهنده‌ای\nنفرستادیم مگر آنکه خوشگذرانان آن گفتند ما پدران خود را بر آیینی یافته‌ایم و ما\nاز پی ایشان راهسپاریم.\nقالَ اَوَلَو جِئتُکُم بِاَهدَی مِمَّا وَجَدتُم عَلیهِ\nآباءَکُم قَالوا اِنَّا بِما اُرسِلتُم بِه کافِرون (24)\nگفت هرچند هدایت کننده‌تر از آنچه پدران خود را بر آن یافته‌اید\nبرای شما بیاورم؟ گفتند ما به آنچه بدان فرستاده شده‌اید کافریم. (سوره زخرف)\n \n+واضحه که خودمون هم مستثنی نیستیم دیگه، بیشتر فکر کنیم و\nمطالعه، و بسازیم.\n++دکتر میگه غذای داغ (روم نشد بگم نیمروی سالم و درسته و\nداغ بوده!) خوردی آفت زدی، من میگم آفَت زدم، کپک زدم، از همونجا تجزیه میشم می‌میرم\n:|\n\n\n+++ تو خود آن نقطه عشقی، تو خودت باغ\nبهشتی\n\n\n\n\n\n\n\n\t\t\t\t\t\tمتاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.\n\t\t\t\t\t\tتوصیه ما به شما استفاده از مروگرهای رایج و بروزرسانی آن به آخرین نسخه می باشد\n\t\t\t\t\t\tبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\n\n\n\n\t\t\t\t\t\t\t\n\t\t\t\t\t\t\tparam name=\"AutoStart\" value=\"False\"\n\t\t\t\t\t\t\t\n\n\n\n\n\n\n\n", "post_url_3": "http://atashbdood.blog.ir/1395/10/16/Hope-and-other-parties-%E2%80%A6", "post_title_3": "Hope and other parties …", "post_content_3": "I was thinking how much contribution do I make for my friends, and in a wider frame, for my society. How can I perfectly bring happiness to others? \nRecently, I felt a tiny tickling bit of fear in my heart. I feared that my father was hopeful his little cute son is going to be an engineer. That my mother was hopeful I’ll spend more time with her, free of those miserable stressful times studying and studying and studying. While ago, I saw my school teacher, a bright man with bright thoughts. Interestingly, he was hopeful too! That his silent serene student is going to be a successful man. I was somehow afraid of making them disappointed, making their hope to nothing.\nHope is a dangerous thing. Many of my friends were killed by hope. To be more accurate, their ideas and ideals were assassinated. It ambushes somewhere in your heart, behind your supposed logical plans, pretending to be the last supportive backup in your falls, and deceiving you that your way is the best. But lastly, in the perfect moment, with a perfect timing, shows its dark side to you. Hope uncovers its razor-sharp claws and embeds them right through your chest just before your wide-eyed amazement. Then it leaves you with your pains all alone.\nThe fact is that, hope won’t work alone. In order to bring fortune, it needs a solid cooperation, a close collaboration with faith. I say, hope is a dangerous thing, unless you have faith in it. Then it arises as a fierce warrior, a brave knight, pushing aside all pains and agonies, accompanying you all the way down to your utopia.\nEach one of us must hope to bring a huge change to the world, indeed a positive one, and believe in that hope. We have nothing to fear, if we have hope and faith together. May GOD bless us.\n \n\n \nListen to this masterpiece if you like. You can find lyrics here.\n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n \n \n \n ", "post_url_4": "http://atashbdood.blog.ir/1395/10/05/%D8%B2%D9%82%D8%A7%D9%82-56", "post_title_4": "زُقاق 56", "post_content_4": "\"وقتی پدرم\nوارد خانه شد، سر و رویش به هم ریخته، کثیف و رفتارش غیر طبیعی بود. انگار جسم او\nآزاد شده بود و روحش هنوز در زندان بود. ناگهان می‌خندید و ناخودآگاه گریه می‌کرد.\nسر سفره ساکت بود و بیشتر توی اتاقش می‌نشست و در را می‌بست. \n\n\n\n\nیکی دو بار یواشکی سرک کشیدم، دیدم وسط اتاق نشسته، روی سرش\nپتو کشیده و دارد گریه می‌کند. صبحانه‌اش را می‌خورد و بدون اینکه شعر معروفش را برایم\nبخواند –این پسر باباشه، این جیگر باباشه- به اتاق بر می‌گشت.\nپدرم را شکنجه نداده بودند و فقط شاهد شکنجه‌های دیگران و شنونده ناله‌های عزیزانش\nبود. چند روزی طول کشید تا به حالت طبیعی برگردد، ولی سال‌ها کابوس شبانه‌اش\nماجرای آن نه روز بازداشت بود.\"\n\n\n\n\n+ از دوران جنگ، هم خوانده‌ام هم شنیده‌ام، کتاب‌هایی را و\nخاطراتی را؛ کتاب‌هایی جذاب و خاطراتی تأمل برانگیز. با این حال شنیدن حال و هوای\nعراق در زمان جنگ، جنگی که جلوه‌گاه ویرانی، ایثار، غم، مردانگی و شقاوت توأما\nبود؛ از زبان شخصی که در عراق متولد شده و بزرگ شده است، وسوسه انگیز می‌نمود. داستان\nخانواده‌هایی که اخراج شدند، جوان‌هایی که اعدام شدند و خاطراتی که فراموش.\nکتاب را نادر ابراهیمی یا محمود دولت آبادی ننوشته،\nبنابراین انتظار شاهکاری ادبی مملو از صنایع بدیع رو نداشته باشید، ولی اگر به\nداستان‌های بیوگرافی‌طور، پر از صداقت و سادگی، علاقه دارید، پیشنهاد خوبی می‌تواند\nباشد.\n \n++ کویر روزهای گرمی دارد و شب‌هایی سرد. اگر تابستان باشد،\nگرمای روزش آتش جهنم است و اگر زمستان باشد، سرمای شبش استخوان‌سوز. اوایل زمستان\nبود و سرد، و من در خواب. خواب کودکی ده-یازده ساله را تصور کنید، همانقدر آرام. \nحال تصور کنید، وسط همان خواب خرگوشی، کسی تختتان را محکم و\nیکنواخت تکان دهد، حتما و بلاشک، می‌گرخید. اما تخت تکان نمی‌خورد، تمام خانه تکان\nمی‌خورد، زلزله بود. آن زلزله برای ما که دویست کیلومتر دورتر بودیم، حقیقتا\nوحشتناک و دلهره‌آور بود، وای بر دل مردم بم. \nمثل امروز بود، سیزده سال پیش. در کمتر از یک دقیقه، شهری\nویران شد، جوانانی جوانمرگ شدند، کودکانی یتیم، دخترانی بی‌مادر و پدرانی مدفون.\nدر ذهن من، نام بم، با درد و غم عجین شده است، دردی فراموش نشدنی. مثل امروز بود،\nسیزده سال پیش، اما جمعه. غروب اولین جمعه زمستان 82، هم غم داشت، هم بهت و هم\nماتم؛ غروب جمعه‌ای تمام عیار. \n \nبرای کشته‌شدگانش طلب مغفرت و برای بازماندگانش طلب صبر\nدارم. \n \n\n\nاَللهُمَّ اجعَل عَواقِبَ اُمورَنا خَیراً. \nبشنویم: وصل و هجرم شده یکسان همه از دولت عشقت\n\n\n\n\n\n\n\n\t\t\t\t\t\tمتاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.\n\t\t\t\t\t\tتوصیه ما به شما استفاده از مروگرهای رایج و بروزرسانی آن به آخرین نسخه می باشد\n\t\t\t\t\t\tبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\n\n\n\n\t\t\t\t\t\t\t\n\t\t\t\t\t\t\tparam name=\"AutoStart\" value=\"False\"\n\t\t\t\t\t\t\t\n\n\n\n\n\n\n\n\n", "post_url_5": "http://atashbdood.blog.ir/1395/09/27/%D8%AC%D9%88%D8%AC%D9%87-%D9%87%D8%A7-%D8%B1%D8%A7-%D8%A2%D8%AE%D8%B1-%D9%BE%D8%A7%DB%8C%DB%8C%D8%B2-%D9%85%DB%8C-%D8%B4%D9%85%D8%A7%D8%B1%D9%86%D8%AF", "post_title_5": "جوجه ها را آخر پاییز می‌شمارند؟", "post_content_5": "خراب بودم مثلِ ...\n... مثل خودم، وقتی که خیلی حالم خراب است، خییلی.\nخواستم چیزک‌هایی بگویم از گذشته‌های نه خیلی دور و آینده‌های نه چندان دیر، که یکهو نظرم عوض شد. گفتم بگذریم از این نوشته‌های صد من دو غازی که سر و تهشان یک کرباس و نیم است ... که مفت می‌ارزند و یا بعضا نمی‌ارزند.\nدر سه سال گذشته، هرگاه به آخر خط رسیده‌ام (کم هم نبوده‌اند، یکی از دیگری سخت‌تر و این اواخر هم بیشتر)، این صوت دو دقیقه‌ای، حال‌خوب‌کُنِ من بوده است.\nدوست داشتید بشنوید.\n \n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\nparam name=\"AutoStart\" value=\"False\"\n\n\n\n\n \nاینکه خزان عمر من کی باشد دست خودم نیست، شاید امروز یا فردا. بچه که بودم، می‌شد هر امتحانی را شبِ امتحانی داد، اما یقین دارم که دیگر نمی‌شود. در امتحان زندگی، ذره ذره‌اش زیر ذره‌بین هستی و لحظه به لحظه‌اش تحت فشار. به مدد شب امتحان، شاید پاس شوی، ولی بی‌شک آن زرنگ‌ترین شاگرد نمی شوی، فتَذَکّر.\n \nمن به خال لبت ای دوست گرفتار شدم     چشم بیمار تو را دیدم و بیمار شدم\nدر میخانه گشایید به رویم، شب و روز     که من از مسجد و از مدرسه بیزار شدم\n \n+ امتحان زندگیتون قشنگ :)\n \n ", "post_full_content_4": "\nزُقاق 56\n\n\n\n\"وقتی پدرم\nوارد خانه شد، سر و رویش به هم ریخته، کثیف و رفتارش غیر طبیعی بود. انگار جسم او\nآزاد شده بود و روحش هنوز در زندان بود. ناگهان می‌خندید و ناخودآگاه گریه می‌کرد.\nسر سفره ساکت بود و بیشتر توی اتاقش می‌نشست و در را می‌بست. \n\n\n\n\nیکی دو بار یواشکی سرک کشیدم، دیدم وسط اتاق نشسته، روی سرش\nپتو کشیده و دارد گریه می‌کند. صبحانه‌اش را می‌خورد و بدون اینکه شعر معروفش را برایم\nبخواند –این پسر باباشه، این جیگر باباشه- به اتاق بر می‌گشت.\nپدرم را شکنجه نداده بودند و فقط شاهد شکنجه‌های دیگران و شنونده ناله‌های عزیزانش\nبود. چند روزی طول کشید تا به حالت طبیعی برگردد، ولی سال‌ها کابوس شبانه‌اش\nماجرای آن نه روز بازداشت بود.\"\n\n\n\n\n+ از دوران جنگ، هم خوانده‌ام هم شنیده‌ام، کتاب‌هایی را و\nخاطراتی را؛ کتاب‌هایی جذاب و خاطراتی تأمل برانگیز. با این حال شنیدن حال و هوای\nعراق در زمان جنگ، جنگی که جلوه‌گاه ویرانی، ایثار، غم، مردانگی و شقاوت توأما\nبود؛ از زبان شخصی که در عراق متولد شده و بزرگ شده است، وسوسه انگیز می‌نمود. داستان\nخانواده‌هایی که اخراج شدند، جوان‌هایی که اعدام شدند و خاطراتی که فراموش.\nکتاب را نادر ابراهیمی یا محمود دولت آبادی ننوشته،\nبنابراین انتظار شاهکاری ادبی مملو از صنایع بدیع رو نداشته باشید، ولی اگر به\nداستان‌های بیوگرافی‌طور، پر از صداقت و سادگی، علاقه دارید، پیشنهاد خوبی می‌تواند\nباشد.\n \n++ کویر روزهای گرمی دارد و شب‌هایی سرد. اگر تابستان باشد،\nگرمای روزش آتش جهنم است و اگر زمستان باشد، سرمای شبش استخوان‌سوز. اوایل زمستان\nبود و سرد، و من در خواب. خواب کودکی ده-یازده ساله را تصور کنید، همانقدر آرام. \nحال تصور کنید، وسط همان خواب خرگوشی، کسی تختتان را محکم و\nیکنواخت تکان دهد، حتما و بلاشک، می‌گرخید. اما تخت تکان نمی‌خورد، تمام خانه تکان\nمی‌خورد، زلزله بود. آن زلزله برای ما که دویست کیلومتر دورتر بودیم، حقیقتا\nوحشتناک و دلهره‌آور بود، وای بر دل مردم بم. \nمثل امروز بود، سیزده سال پیش. در کمتر از یک دقیقه، شهری\nویران شد، جوانانی جوانمرگ شدند، کودکانی یتیم، دخترانی بی‌مادر و پدرانی مدفون.\nدر ذهن من، نام بم، با درد و غم عجین شده است، دردی فراموش نشدنی. مثل امروز بود،\nسیزده سال پیش، اما جمعه. غروب اولین جمعه زمستان 82، هم غم داشت، هم بهت و هم\nماتم؛ غروب جمعه‌ای تمام عیار. \n \nبرای کشته‌شدگانش طلب مغفرت و برای بازماندگانش طلب صبر\nدارم. \n \n\n\nاَللهُمَّ اجعَل عَواقِبَ اُمورَنا خَیراً. \nبشنویم: وصل و هجرم شده یکسان همه از دولت عشقت\n\n\n\n\n\n\n\n\t\t\t\t\t\tمتاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.\n\t\t\t\t\t\tتوصیه ما به شما استفاده از مروگرهای رایج و بروزرسانی آن به آخرین نسخه می باشد", "post_full_content_2": "\nفکر هر کس به قدر همّت اوست ...\n\n\n\nچقدر ترحم برانگیزند آدم‌های توخالی، انسان‌های بی‌فکر. هر\nکسی –فارغ از جنسیت- بایستی حداقلی از درک سیاسی داشته باشد، دغدغه فرهنگی داشته\nباشد، شناخت اجتماعی داشته باشد. نه آنکه لخت و عور و بدون فکر و عقیده به دنیا\nبیاید و آخر سر هم کفنی بپوشد و خدانگهدار. متأسفانه این‌گونه آدم‌ها رو به\nازدیادند، و متأسفانه‌تر در خانواده‌های مذهبی هم بیشتر. پدر و مادرهایی که پسران\nو بیشتر دختران خود را از حضور در اجتماع منع کرده و به بهای قدرت‌گیری قوه عقل و\nاختیار، آن‌ها را از فساد و گمراهی می‌رهانند! دریغ و افسوس بر ایمان و طهارت پوشالی‌ای\nکه از انزوا و گوشه‌گیری حاصل شود؛ که اگر نشود بهتر است. نتیجه چنین روش‌های تربیتی،\nمی‌شود فرزندان خَلَف و متعصّبی که تنها نظریات مأخوذه والدینشان را قبول دارند و\nلاغیر. البته شرمم می‌شود که بگویم روش تربیتی، چرا که اکثر پدرها و مادرهای جامعه\nما روش تربیتی ندارند، بلکه مجموعه‌ای از تفکرات دُگماتیک خود را پیاپی روی\nفرزندانشان پیاده می‌کنند و این حلقه باطل ادامه پیدا می‌کند تا نسل‌های بعد و\nبعدتر. اگر بخواهم دقیق‌تر شوم، این پدیده نتیجه ازدواج‌های بدون مطالعه است و بچه‌دار\nشدن‌های بدون مطالعه‌تر. کسانی که با یک نگاه عاشق می‌شوند برای رفع نیاز –بیشتر عاطفی یا هر نوع دیگر-،  و با یک حرکت بچه‌دار می‌شوند برای رفع خمودی و\nکسالت. مثالی از نتیجه این اعمال، پدر و مادرهایی هستند که رسالت خود را در تربیت فرزند،\nرفع عقده‌های دوران بچگی خود می‌دانند. مثلا پدری که در کودکی از فقر و نداری رنج\nمی‌برده، سعادت فرزندش را در ریخت و پاش‌های آنچنانی و غلتیدن‌های بی‌ملاحظه در\nثروت می‌داند. یا مادری که احساسات و علایقش در کودکی سرکوب شده، سلامت روحی\nفرزندش را در آزادی بی قید و بند او می‌داند. پیامد دیگر این مناسبات بی‌مطالعه،\nکه پیش‌تر ذکر شد، فرزندانی است که پیرو بی‌قید و شرط تفکرات و عقاید والدینشان\nهستند، فرزندانی که نه فکر مستقل دارند و نه عقیده  مستقل. \n\nوَ کَذلِکَ مَا أَرسَلنَا مِن قَبلِک فی قَریَهٍ مِن نَذیرٍ\nاِلَّا قالَ مُترَفوهَا اِنَّا وَجَدنا آباءَنا عَلی اُمَّهٍ وَ اِنّا عَلی آثارِهِم\nمُقتَدون (23)\nو بدین گونه در هیچ شهری پیش از تو هشدار دهنده‌ای\nنفرستادیم مگر آنکه خوشگذرانان آن گفتند ما پدران خود را بر آیینی یافته‌ایم و ما\nاز پی ایشان راهسپاریم.\nقالَ اَوَلَو جِئتُکُم بِاَهدَی مِمَّا وَجَدتُم عَلیهِ\nآباءَکُم قَالوا اِنَّا بِما اُرسِلتُم بِه کافِرون (24)\nگفت هرچند هدایت کننده‌تر از آنچه پدران خود را بر آن یافته‌اید\nبرای شما بیاورم؟ گفتند ما به آنچه بدان فرستاده شده‌اید کافریم. (سوره زخرف)\n \n+واضحه که خودمون هم مستثنی نیستیم دیگه، بیشتر فکر کنیم و\nمطالعه، و بسازیم.\n++دکتر میگه غذای داغ (روم نشد بگم نیمروی سالم و درسته و\nداغ بوده!) خوردی آفت زدی، من میگم آفَت زدم، کپک زدم، از همونجا تجزیه میشم می‌میرم\n:|\n\n\n+++ تو خود آن نقطه عشقی، تو خودت باغ\nبهشتی\n\n\n\n\n\n\n\n\t\t\t\t\t\tمتاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.\n\t\t\t\t\t\tتوصیه ما به شما استفاده از مروگرهای رایج و بروزرسانی آن به آخرین نسخه می باشد", "post_full_content_3": "\nHope and other parties …\n\n\n\nI was thinking how much contribution do I make for my friends, and in a wider frame, for my society. How can I perfectly bring happiness to others? \nRecently, I felt a tiny tickling bit of fear in my heart. I feared that my father was hopeful his little cute son is going to be an engineer. That my mother was hopeful I’ll spend more time with her, free of those miserable stressful times studying and studying and studying. While ago, I saw my school teacher, a bright man with bright thoughts. Interestingly, he was hopeful too! That his silent serene student is going to be a successful man. I was somehow afraid of making them disappointed, making their hope to nothing.\nHope is a dangerous thing. Many of my friends were killed by hope. To be more accurate, their ideas and ideals were assassinated. It ambushes somewhere in your heart, behind your supposed logical plans, pretending to be the last supportive backup in your falls, and deceiving you that your way is the best. But lastly, in the perfect moment, with a perfect timing, shows its dark side to you. Hope uncovers its razor-sharp claws and embeds them right through your chest just before your wide-eyed amazement. Then it leaves you with your pains all alone.\nThe fact is that, hope won’t work alone. In order to bring fortune, it needs a solid cooperation, a close collaboration with faith. I say, hope is a dangerous thing, unless you have faith in it. Then it arises as a fierce warrior, a brave knight, pushing aside all pains and agonies, accompanying you all the way down to your utopia.\nEach one of us must hope to bring a huge change to the world, indeed a positive one, and believe in that hope. We have nothing to fear, if we have hope and faith together. May GOD bless us.\n \n\n \nListen to this masterpiece if you like. You can find lyrics here.\n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\n", "post_full_content_1": "\nکرمان دل عالم است و ما اهل دلیم\n\n\n\nدو روز اومدم کرمان، هم صافکاری بردم خودم رو، هم تعویض روغن، چراغ‌های جلو رو هم عوض کردم دیگه آستیگمات نیستم، موتورم خواستم بیارم پایین که دیاگ کردم مشکل حل شد. الان مونده فقط زیربندی که تعمیرات اساسی می‌خواد، ایشالا دفعه بعدی ...\n \n+ اکثرا کارهامو طبق عادت انجام می‌دم، انتخاب مسیرهای مترو، غذا خوردن، لباس پوشیدن و ... خب خیلی وقتا خوبه، بعضی وقتا نه. مثلا نیازی نیست برای خیلی کارا فکر و انرژی اضافه بذاری، ولی اگه یه بار بخوای کاری رو خلاف عادت انجام بدی داستان میشه! امروز داشتم فکر می‌کردم نکنه خدای ناکرده نمازهام رو هم از روی عادت می‌خونم، باید بیشتر فکر کنم، فتذکّر :|\nخوشا نماز و نیاز کسی که از سرِ درد\nبه آبِ دیده و خون جگر طهارت کرد\n \n++ یه پیرمرد دوست‌داشتنی هست خیاطی می‌کنه، عموماً کارهای کوچیک ودوزندگی، خیلی مسئولیت‌پذیر و باحال. نمی‌دونستم چرا بابام بهش می‌گفتن \"پالون دوز\" :) تا اینکه دیروز کاپشنم رو دادم بهش برای تعویض زیپ و چراییش رو فهمیدم! بنده خدا علی رغم مهارت بالایی که توی خیاطی داره، ظرافت کافی رو نداره :)) #کاپشنم #پالون\n \nپانوشت: اخیراً پرتقالِ عزیزمون پروژه جالبی رو کلید زده به نام Recycling، یه پروژه با هدف کلی مدیریت بحران. چیزی که برای هممون هرازگاهی لازم میشه. به امید سربلندی و موفقیتش :)\nدوپانوشت: بالأخره آسمون عقده دلش رو وا کرد و دونه‌های برف رو به زمین هدیه. خدایا قشنگیات رو شکر :)\n \nتو این هوای سرد داوود آزاد هم میچسبه، آهنگاش البته. من مست و تو دیوانه ...\n \n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\n", "post_full_content_5": "\nجوجه ها را آخر پاییز می‌شمارند؟\n\n\n\nخراب بودم مثلِ ...\n... مثل خودم، وقتی که خیلی حالم خراب است، خییلی.\nخواستم چیزک‌هایی بگویم از گذشته‌های نه خیلی دور و آینده‌های نه چندان دیر، که یکهو نظرم عوض شد. گفتم بگذریم از این نوشته‌های صد من دو غازی که سر و تهشان یک کرباس و نیم است ... که مفت می‌ارزند و یا بعضا نمی‌ارزند.\nدر سه سال گذشته، هرگاه به آخر خط رسیده‌ام (کم هم نبوده‌اند، یکی از دیگری سخت‌تر و این اواخر هم بیشتر)، این صوت دو دقیقه‌ای، حال‌خوب‌کُنِ من بوده است.\nدوست داشتید بشنوید.\n \n متاسفانه مرورگر شما، قابیلت پخش فایل های صوتی تصویری را در قالب HTML5 دارا نمی باشد.توصیه ما به شما استفاده از مروگرهای رایج و بروزرسانی آن به آخرین نسخه می باشدبا این حال ممکن است مرورگرتان توسط پلاگین خود قابلیت پخش این فایل را برای تان فراهم آورد.\n"}