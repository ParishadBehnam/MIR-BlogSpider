{"type": "blog", "blog_name": "سَرو سَهی", "blog_url": "http://sarvesahi.blog.ir/", "post_url_1": "http://sarvesahi.blog.ir/post/251/%D8%B9%D8%B4%D9%82-%D8%A2%D9%86-%D8%B3%D8%A7%D9%84-%D9%87%D8%A7-%DB%8C%D8%A7%D8%AF%D8%AF%D8%A7%D8%B4%D8%AA%DB%8C-%D8%A8%D8%B1-%D9%85%D8%AC%D9%85%D9%88%D8%B9%D9%87-%D8%B4%D8%B9%D8%B1-6410-%D8%B1%D9%88%D8%B2-%D8%AA%D9%86%D9%87%D8%A7%DB%8C%DB%8C-%D8%8C-%D8%B3%D8%B1%D9%88%D8%AF%DB%80-%D9%BE%D9%88%D9%86%D9%87-%D9%86%DB%8C%DA%A9%D9%88%DB%8C", "post_title_1": "عشق آن سال‌ها! | یادداشتی بر مجموعه شعرِ «6410 روز تنهایی»، سرودۀ پونه نیکوی", "post_content_1": "\nنخستین‌بار که «6410 روز تنهایی» را روی میز غرفۀ انتشارات\nشهرستان ادب در نمایشگاه کتاب تهران دیدم که داغ و تر و تازه از زیر چاپ، مستقیماً\nبه نمایشگاه آورده بودندش، با خود فکر کردم 6410 روز یعنی چه؟ حتی بی که تورّقی\nکنم، در ذهنم شروع کردم به محاسبه و حلّ این معما و تقسیم این عدد به 365 روز سال.\nمی‌خواستم بدانم این همه روز، به هیأت چند سال و چند ماه و چند روز در می‌آید؟ دیدم\nقصّه، قصّۀ یکی‌دو سال نیست؛ 6410 روز یعنی چیزی نزدیک به هفده هیجده سال! رقم\nقابل توجهی بود؛ اگر این همه سال تنهایی، متعلّق به «پونه نیکوی»، شاعر سی و دو\nسالۀ این مجموعه باشد هم، رقم قابل توجهی‌ست ... کافی بود اندازۀ بیست و دو-سه صفحه\nصبوری کنم تا برسم به نهمین غزل و بریده‌ای از یک مصاحبه:\n«می‌دونید 6410 روز\nاسارت یعنی چی؟ کاش من و شما هم حدّاقل یک روز یا فقط یک ساعت اسیر بودیم، آن هم\nنه در عراق، بلکه توی چهاردیواری شهرمون، خونه‌مون... تا می‌فهمیدیم، این‌که یه\nآدمی توی سن جوانی و حدود یک سال بعد از ازدواج، با داشتن یه پسر 4 ماهه می‌ره از\nوطن و ناموس ما دفاع کنه و 6410 روز اسیر می‌شه، یعنی چی؟ 18 سال حسرت نوشیدن جرعه‌ای\nآب خنک و یک لقمه نان... ».\nو این‌ها را همسر\nشهید سرلشگرِ آزاده، حسین لشگری گفته بود و وجه تسمیۀ این کتاب شد. پونه نیکوی هم\nزیباترین غزل این مجموعه را تقدیمِ او کرده:\nجایی برای حرف نمی‌ماند\nوقتی که بی‌قراری و دلتنگی\nوقتی میان خانۀ خود\nبا جنگ بی‌وقفه سال‌هاست که می‌جنگی\nگاهی به شکل آه می‌آید\nغم، گاهی به شکل گریه، زیاد و کم\nعمری درآمده‌ست به\nهر شکلی، عمری درآمده‌ست به هر رنگی... (ص 23)\n***\nکم نخوانده و نشنیده‌ایم\nآثاری که برای سال‌های جنگ سروده‌اند. شاید بشود گفت بعد از خیلِ مجموعه‌شعرهای\nعاشقانه که هر ساله وارد بازار نشر می‌شوند، کتاب‌های شعر و داستانِ این حوزه بی‌شمارند.\nاگر مجموعه‌شعری هم به‌تمامی به این حوزه نپرداخته باشد، لااقل یکی‌دوتایی شعر مربوط\nبه سال‌های دفاع در آن هست. بدون شک هم بخاطر حمایتی‌ست که از آثارِ مربوط به مقدس‌ترین\nسال‌های بعد از انقلاب می‌کنند و این خوب است؛ اما این همه سال حمایت از نوشته‌ها\nو سروده‌های پر تکرار با مضامین کلیشه‌ای برای چیست؟\n\nادامۀ این یادداشت را اینجا بخوانید.\n\nپ.ن: عکس برای نمایشگاه کتاب تهران و غرفۀ شهرستان ادب و کار خودم است.\n\nمنتشر شده در روزنامۀ خراسان و سایت شهرستان ادب\n", "post_url_2": "http://sarvesahi.blog.ir/post/250/%D8%AE%D9%88%D8%B4%DB%8C-%D9%87%D8%A7%DB%8C-%D9%85%D8%AA%D8%B1%D9%88%DA%A9", "post_title_2": "خوشی های متروک!", "post_content_2": "یکی از فولدرهای لپ‌تاپ\nرا اختصاص داده‌ام به آهنگ‌های عاشقانۀ سنتی؛ اگرچه دارد آرام‌آرام پر می‌شود و با\nحوصله. از عصر دارم تلاش می‌کنم که عاشقانه‌های شادِ سنتی را از عاشقانه‌های غمگین\nسنتی تفکیک کنم، اما نمی‌شود! مثلاً شاعری از روی عشق و شور و اشتیاق شعری سروده،\nاما آهنگ‌ساز آن را در دستگاه همایون ساخته. تا حدی که عاشقانه‌های شادِ شاعران هم،\nمی‌تواند آدم را به ژرفنای اندوهِ عاشقانه‌های غمگینِ شاعران ببرد. این خود به‌تنهایی\nضعف موسیقی سنتی ما نیست؟\n\n", "post_url_3": "http://sarvesahi.blog.ir/post/249/%D8%B2%D9%86%D8%AF%DA%AF%DB%8C", "post_title_3": "زندگی", "post_content_3": "خواب پلک‌هایم را چنگ می‌زند؛ اما نباید بخوابم. کارهای\nکنفرانسِ فردا صبح را انجام داده‌ام، غالب مهمان‌های شب شعر هفتۀ آینده را دعوت\nکرده‌ام، خریدهایم را گذاشته‌ام توی کمد، همه‌چیز روی برنامه است، همه‌چیز مرتب\nاست، حتی حال نسبتاً رو‌به‌راهی دارم. اما یک جای کار می‌لنگد انگار؛ همین زمان را\nدر دست نداشتن برای زندگی. دوباره برگشته‌ام به عصرِ حسرت‌ها! این‌که بعد از این\nترم چه کارهایی را می‌خواهم انجام دهم و نکند به دو تئاترِ مورد علاقه‌ام نرسم و\nنکند برجم از خرجم یا شاید خرجم از برجم بیشتر باشد! آخر هم نفهمیدم کدامیک درست\nاست... خرجِ بیشتر از برج یا برجِ بیشتر از خرج! احتمالا اولی.\n\n\nگویی در این لحظه‌ها منتظر اتفاقی هستم. نمی‌ترسم. اصلا تا\nهمین لحظه هم هیچ یادم نبود که کرج به اندازۀ سه ریشتر لرزیده و دور نیست روزی که\nزلزله کمر تهران را دوتا کند! نه ... این چیزها مهم نیست... پپرومیای کوچکم سه تا\nاز پنج برگی که دارد رو به نابودی‌ست. پاییز ریخته به جانش انگار. مدام فکر می‌کنم\nجایش که سرد نبوده، به موقع آب نوشیده، نور کافی، حتی گفتگوهای دوتاییِ دوستانه با\nهم داشته‌ایم؛ پس چرا دارد روبرویم جان می‌دهد آرام؟\n\n\nنه ... نقل این حرف ها نیست... همین بامداد چشمم افتاد به\nیک نوشتۀ سه خطی! دلم خواست کسی آن را خطاب به من نوشته باشد، اما نه! برای من\nنبود. نه آن‌که در آن جملات، حرف از چیزهای مرسوم روابط امروزی باشد، که روایتی\nبود از یک آدم. دلم خواست کسی بخش‌هایی از وجودم را که همانا باطن مرا نشان می‌دهد،\nهمین‌قدر دقیق و واقعی ببیند و بنویسد. می‌پرسم از خودم که بی‌قراری‌ام به‌خاطر یک\nنوشتۀ ساده است؟ نه! نمی‌تواند همین‌قدر ساده و پیش پا افتاده باشد!\n\n\nباید بخوابم ... زمان چه قاتل بی‌رحم و دغل‌بازی‌ست. گاهی\nدلم می‌خواهد تمام زندگی درست مثل این ساعت رومیزی ده دقیقه عقب‌تر بود! این همه\nپر شتاب نمی‌گذشت و می‌توانستم بیشتر زندگی کنم. مدام حس می‌کنم ساعت رومیزی ده\nدقیقه بیشتر زندگی را به حفره‌های ریه می‌کشد... افسوس که برای این حرف‌ها وقت\nمناسبی نیست. باید بخوابم. فردا حتما روز بهتری خواهد بود...", "post_url_4": "http://sarvesahi.blog.ir/post/248/%DA%A9%D9%84%D8%A7%D8%BA%D8%A7%DB%8C-%D8%AE%D8%A8%D8%B1%DA%86%DB%8C%D9%86", "post_title_4": "کلاغای خبرچین!", "post_content_4": "- قبول داری یه وقتا ندونستن بهتر از دونستنه؟\n\n\n- آره. خیلی‌وقتا این‌جوری بهتره...\n\n\n- مثلا اون‌وقتا که جایی نبودی و یه نفر از روی درست نشناختنت یه چیزی\nراجع بهت گفته، الانم خودش یادش رفته‌ها. اما یکی اومده به تو گفته که اون‌جور...\n\n\n- اوهوم ... آدم دچار بی‌اعتمادی و خشم می‌شه.\n\n\n- و حتی ترس... من از بعضی آدما می‌ترسم!\n\n\n- شجاع باش و قوی، تا بوده همین بوده! به این چیزای کوچیک اهمیت\nنده؛ راه خودتو برو.\n\n\n- کاش بتونم.\n\n\n- می‌تونی.\n\nپ.ن: من هم اسیر تلگرام شدم این روزها؛ بیشتر از اینکه به وبلاگ برسم، اونجام. البته با علاقمندی ها و نگاه خودم. اگر دوست داشتید کانال رو دنبال کنید.\n", "post_url_5": "http://sarvesahi.blog.ir/post/247/%D8%A2%D8%B1%D8%B2%D9%88", "post_title_5": "آرزو", "post_content_5": "- شده آرزو کنی، بعد ببینی آرزوی تو برای یکی دیگه برآورده شده؟\n- یعنی چی؟\n- یعنی یه چیزی رو خواستی، یکی دیگه هم خواسته، بعد به تو ندادنش،\nولی به اون دادن.\n- ... هوم.\n\n\n- همه دارن به آرزوهای من می‌رسن، من ولی به آرزوهام نمی‌رسم...", "post_full_content_5": "\nآرزو\n\n\n\n\n\n- شده آرزو کنی، بعد ببینی آرزوی تو برای یکی دیگه برآورده شده؟\n- یعنی چی؟\n- یعنی یه چیزی رو خواستی، یکی دیگه هم خواسته، بعد به تو ندادنش،\nولی به اون دادن.\n- ... هوم.\n\n\n- همه دارن به آرزوهای من می‌رسن، من ولی به آرزوهام نمی‌رسم...\n\n", "post_full_content_2": "\nخوشی های متروک!\n\n\n\n\n\nیکی از فولدرهای لپ‌تاپ\nرا اختصاص داده‌ام به آهنگ‌های عاشقانۀ سنتی؛ اگرچه دارد آرام‌آرام پر می‌شود و با\nحوصله. از عصر دارم تلاش می‌کنم که عاشقانه‌های شادِ سنتی را از عاشقانه‌های غمگین\nسنتی تفکیک کنم، اما نمی‌شود! مثلاً شاعری از روی عشق و شور و اشتیاق شعری سروده،\nاما آهنگ‌ساز آن را در دستگاه همایون ساخته. تا حدی که عاشقانه‌های شادِ شاعران هم،\nمی‌تواند آدم را به ژرفنای اندوهِ عاشقانه‌های غمگینِ شاعران ببرد. این خود به‌تنهایی\nضعف موسیقی سنتی ما نیست؟\n\n\n\n\n\n\n\n\n\n\n\n\n۷\n\n\n\n\n\n۰\n\n\n\n\n۹۶/۰۹/۲۳\n\n\n\n\nالمیرا شاهان\n\n\n\n\n\n\n\n", "post_full_content_3": "\nزندگی\n\n\n\n\n\nخواب پلک‌هایم را چنگ می‌زند؛ اما نباید بخوابم. کارهای\nکنفرانسِ فردا صبح را انجام داده‌ام، غالب مهمان‌های شب شعر هفتۀ آینده را دعوت\nکرده‌ام، خریدهایم را گذاشته‌ام توی کمد، همه‌چیز روی برنامه است، همه‌چیز مرتب\nاست، حتی حال نسبتاً رو‌به‌راهی دارم. اما یک جای کار می‌لنگد انگار؛ همین زمان را\nدر دست نداشتن برای زندگی. دوباره برگشته‌ام به عصرِ حسرت‌ها! این‌که بعد از این\nترم چه کارهایی را می‌خواهم انجام دهم و نکند به دو تئاترِ مورد علاقه‌ام نرسم و\nنکند برجم از خرجم یا شاید خرجم از برجم بیشتر باشد! آخر هم نفهمیدم کدامیک درست\nاست... خرجِ بیشتر از برج یا برجِ بیشتر از خرج! احتمالا اولی.\n\n\nگویی در این لحظه‌ها منتظر اتفاقی هستم. نمی‌ترسم. اصلا تا\nهمین لحظه هم هیچ یادم نبود که کرج به اندازۀ سه ریشتر لرزیده و دور نیست روزی که\nزلزله کمر تهران را دوتا کند! نه ... این چیزها مهم نیست... پپرومیای کوچکم سه تا\nاز پنج برگی که دارد رو به نابودی‌ست. پاییز ریخته به جانش انگار. مدام فکر می‌کنم\nجایش که سرد نبوده، به موقع آب نوشیده، نور کافی، حتی گفتگوهای دوتاییِ دوستانه با\nهم داشته‌ایم؛ پس چرا دارد روبرویم جان می‌دهد آرام؟\n\n\nنه ... نقل این حرف ها نیست... همین بامداد چشمم افتاد به\nیک نوشتۀ سه خطی! دلم خواست کسی آن را خطاب به من نوشته باشد، اما نه! برای من\nنبود. نه آن‌که در آن جملات، حرف از چیزهای مرسوم روابط امروزی باشد، که روایتی\nبود از یک آدم. دلم خواست کسی بخش‌هایی از وجودم را که همانا باطن مرا نشان می‌دهد،\nهمین‌قدر دقیق و واقعی ببیند و بنویسد. می‌پرسم از خودم که بی‌قراری‌ام به‌خاطر یک\nنوشتۀ ساده است؟ نه! نمی‌تواند همین‌قدر ساده و پیش پا افتاده باشد!\n\n\nباید بخوابم ... زمان چه قاتل بی‌رحم و دغل‌بازی‌ست. گاهی\nدلم می‌خواهد تمام زندگی درست مثل این ساعت رومیزی ده دقیقه عقب‌تر بود! این همه\nپر شتاب نمی‌گذشت و می‌توانستم بیشتر زندگی کنم. مدام حس می‌کنم ساعت رومیزی ده\nدقیقه بیشتر زندگی را به حفره‌های ریه می‌کشد... افسوس که برای این حرف‌ها وقت\nمناسبی نیست. باید بخوابم. فردا حتما روز بهتری خواهد بود...\n\n\n\n\n\n\n\n\n\n\n۳\n\n\n\n\n\n۰\n\n\n\n\n۹۶/۰۹/۲۲\n\n\n\n\nالمیرا شاهان\n\n\n\n\n\n\n\n", "post_full_content_1": "\nعشق آن سال‌ها! | یادداشتی بر مجموعه شعرِ «6410 روز تنهایی»، سرودۀ پونه نیکوی\n\n\n\n\n\n\nنخستین‌بار که «6410 روز تنهایی» را روی میز غرفۀ انتشارات\nشهرستان ادب در نمایشگاه کتاب تهران دیدم که داغ و تر و تازه از زیر چاپ، مستقیماً\nبه نمایشگاه آورده بودندش، با خود فکر کردم 6410 روز یعنی چه؟ حتی بی که تورّقی\nکنم، در ذهنم شروع کردم به محاسبه و حلّ این معما و تقسیم این عدد به 365 روز سال.\nمی‌خواستم بدانم این همه روز، به هیأت چند سال و چند ماه و چند روز در می‌آید؟ دیدم\nقصّه، قصّۀ یکی‌دو سال نیست؛ 6410 روز یعنی چیزی نزدیک به هفده هیجده سال! رقم\nقابل توجهی بود؛ اگر این همه سال تنهایی، متعلّق به «پونه نیکوی»، شاعر سی و دو\nسالۀ این مجموعه باشد هم، رقم قابل توجهی‌ست ... کافی بود اندازۀ بیست و دو-سه صفحه\nصبوری کنم تا برسم به نهمین غزل و بریده‌ای از یک مصاحبه:\n«می‌دونید 6410 روز\nاسارت یعنی چی؟ کاش من و شما هم حدّاقل یک روز یا فقط یک ساعت اسیر بودیم، آن هم\nنه در عراق، بلکه توی چهاردیواری شهرمون، خونه‌مون... تا می‌فهمیدیم، این‌که یه\nآدمی توی سن جوانی و حدود یک سال بعد از ازدواج، با داشتن یه پسر 4 ماهه می‌ره از\nوطن و ناموس ما دفاع کنه و 6410 روز اسیر می‌شه، یعنی چی؟ 18 سال حسرت نوشیدن جرعه‌ای\nآب خنک و یک لقمه نان... ».\nو این‌ها را همسر\nشهید سرلشگرِ آزاده، حسین لشگری گفته بود و وجه تسمیۀ این کتاب شد. پونه نیکوی هم\nزیباترین غزل این مجموعه را تقدیمِ او کرده:\nجایی برای حرف نمی‌ماند\nوقتی که بی‌قراری و دلتنگی\nوقتی میان خانۀ خود\nبا جنگ بی‌وقفه سال‌هاست که می‌جنگی\nگاهی به شکل آه می‌آید\nغم، گاهی به شکل گریه، زیاد و کم\nعمری درآمده‌ست به\nهر شکلی، عمری درآمده‌ست به هر رنگی... (ص 23)\n***\nکم نخوانده و نشنیده‌ایم\nآثاری که برای سال‌های جنگ سروده‌اند. شاید بشود گفت بعد از خیلِ مجموعه‌شعرهای\nعاشقانه که هر ساله وارد بازار نشر می‌شوند، کتاب‌های شعر و داستانِ این حوزه بی‌شمارند.\nاگر مجموعه‌شعری هم به‌تمامی به این حوزه نپرداخته باشد، لااقل یکی‌دوتایی شعر مربوط\nبه سال‌های دفاع در آن هست. بدون شک هم بخاطر حمایتی‌ست که از آثارِ مربوط به مقدس‌ترین\nسال‌های بعد از انقلاب می‌کنند و این خوب است؛ اما این همه سال حمایت از نوشته‌ها\nو سروده‌های پر تکرار با مضامین کلیشه‌ای برای چیست؟\n\nادامۀ این یادداشت را اینجا بخوانید.\n\nپ.ن: عکس برای نمایشگاه کتاب تهران و غرفۀ شهرستان ادب و کار خودم است.\n\nمنتشر شده در روزنامۀ خراسان و سایت شهرستان ادب\n\n\n\n\n\n\n\n", "post_full_content_4": "\nکلاغای خبرچین!\n\n\n\n\n\n- قبول داری یه وقتا ندونستن بهتر از دونستنه؟\n\n\n- آره. خیلی‌وقتا این‌جوری بهتره...\n\n\n- مثلا اون‌وقتا که جایی نبودی و یه نفر از روی درست نشناختنت یه چیزی\nراجع بهت گفته، الانم خودش یادش رفته‌ها. اما یکی اومده به تو گفته که اون‌جور...\n\n\n- اوهوم ... آدم دچار بی‌اعتمادی و خشم می‌شه.\n\n\n- و حتی ترس... من از بعضی آدما می‌ترسم!\n\n\n- شجاع باش و قوی، تا بوده همین بوده! به این چیزای کوچیک اهمیت\nنده؛ راه خودتو برو.\n\n\n- کاش بتونم.\n\n\n- می‌تونی.\n\nپ.ن: من هم اسیر تلگرام شدم این روزها؛ بیشتر از اینکه به وبلاگ برسم، اونجام. البته با علاقمندی ها و نگاه خودم. اگر دوست داشتید کانال رو دنبال کنید.\n\n\n"}