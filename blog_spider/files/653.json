{"type": "blog", "blog_name": "یک فنجان لبخند …", "blog_url": "http://mehr2kht69.blog.ir/", "post_url_1": "http://mehr2kht69.blog.ir/1396/10/27/%DA%AF%D8%B4%D8%AA%D9%85-%D9%86%D8%A8%D9%88%D8%AF", "post_title_1": "گشتم نبود...", "post_content_1": "دقت کردین تو دنیا هر کشوری مکان های مهم و دستاورهای استراتژیک رو به اسم سیاست مداران نامی و رئیس جمهورهای کشورشون نامگذاری میکنن؟ تا هم همین به این وسیله از زحماتشون قدردانی کنن و هم نامشون برای همیشه توی تاریخ کشور خودشون و حتی جهان ثبت بشه.\n جان اف کندی از مشهورترین و مهم ترین فرودگاههای امریکاست یا مثلا یکی از ناو های هواپیمابرشون  به نام آبراهام لینکن، اولین رئیس جمهوری خواه امریکاست یا فرودگاه زیبای پاریس که اسمش شارل دوگله و .... \nجالب اینجاست که توی مهین گل و بلبل خودمون یکی رو که کشتن، دوتای بقیه هم به میمنت و مبارکی در حبس خانگی تشریف دارن بقیه دار و دسته هاشونم که بحمدالله یا فراری ان و خارج نشین یا مختلس و مفسد اقتصادی ان و تحت تعقیب!\nآخری هم که به قول خودش علی برکت الله بی وقفه مشغول گل کاری تپه های جامونده!این وسط ارتش چهار تا موشک ساخته اسمش رو گذاشته سلمان و مقداد و یاسر و  الان به شدت با کمبود اسم روبروئه اونم به خاطر این که از صدر اسلام تا حالا ایران با تلاش شبانه روزی عزیزان، چهارتا آدم حسابی به خوش ندیده! الحمدلله!\n \n\n\n ", "post_url_2": "http://mehr2kht69.blog.ir/1396/10/15/%D8%A8%DB%8C%D8%B3%D8%AA-%D9%88-%D9%87%D9%81%D8%AA%D9%85", "post_title_2": "بیست و هفتم!", "post_content_2": "\nتا حالا به ترافیک موجود در فروشگاه ها در روز بیست و هفتم ماه برخورد کردید؟ مکان ترافیک مذکور دقیقا به چگونگی تخصیص اعتبار و سیاست های پولی انبساطی خانواده بستگی داره به این معنی که اگه فروشگاههای خوار و بار فروشی شلوغ باشه یعنی یارانه دست مرد خانواده است و اگه فروشگاه های پوشاک و جینگیل بینگیل فروشی پر ترافیک باشه یعنی یارانه تماما و کمالا توسط خانوم خونه توقیف میشه. ما که از همون بدو ازدواج، هنوز امضای عقدنامه خشک نشده، به اتفاق سیدجان رفتیم و با پررویی تمام یارانه مون رو جدا کردیم!\nسپس بنده با اقتدار تمام کارت یارانه رو ثبت و ضبط نموده و نامبرده تا رفت لب به اعتراض بگشاید همون جا فی المجلس، فی البداهه طور، فتوای \nحرام بودن یارانه به سادات رو الصاق (همیشه دوست داشتم بدونم کاربرد این \nکلمه به جز گوشه سمت چپ فرم های اداری کجاست؟! بحمدلله فهمیدم که اینجاست!)\n کردم به حرام بودن صدقه بهشون و ورژن آپدیت شده اش رو با مهر و امضا دادم \nدستش! دو دقیقه خیره به دوربین زل زد، ضمن خشکیدن قوه اعتراض، خیلی شیک \nقانع شد رفت!\n تازه ثواب یه الحمدالله هم این وسط در کارنامه اعمال ما ثبت شد! \nنامبرده همون طور که قانع شده بود داشت با خودش زمزمه میکرد که: تا مجرد \nبودیم بابامون میخورد ازدواج کردیم، سرکار علّیه...الحمدالله!\nما سیستممون مثه اون کارمنده اس که پونزده روز  اول ماه رو سیگار برگ میکشه، تاکسی دربست می گرفت و غذای فرانسوی میخورد و  باقی ماه که حقوقش تموم میشه رو با بی پولی !.... همون روزهای اول به قول سید جان توپ میبندیم توش تا خیالمون راحت بشه اصن لامصب همون هورمونه که با بالا رفتن موجودی کارت، دیوانه وار میریزه توی خون\n و تا موجودی رو به خاک سیاه نشونه ول کن نیست، ترشح میشه و خب...فوقع ما وقع!\n بقیه ماه هم به انتظار اون ساعت صفر عاشقی بیست و ششم ماه سر میکنیم! در واقع فاصله موجود تا لحظه موعود رو با تقوای الهی سر میکنیم البته در این بین خب پیش اومده که این وسط شمشیر بر خون پیروز بشه و برای فرار از افسردگی بعد از ولخرجی برای تامین بودجه  دور دور های عصرگاهی و خرید های مختصر اما روحیه بخش -اغلب با همون جینگولیجات خری موضوع فیصله پیدا میکنه- لایحه بودجه الحاقیه میخوره و کار به استقراض از بانک مرکزی میکشه! بالاخره باید در نظر داشت که زاناکس و سایر داروهای ضد افسردگی به مراتب هزینه های بیشتری روی دست سیدجان میذاره تا این قبیل خرده جینگولیجات خری ها! به همین برکت قسم! \n\nه البته اخیرا زمزمه های قطع شدنش به گوش میرسن به همین سوی چراغ (ما بعضی لامپای خونمون تو روزم روشنه) اگه بخوای این \nشادی رو از من بگیری حسن...میرم وزارت کشور رو به توپ میبندم! مگه من چیم \nاز این مملی شاه کپل و زشت کمتره؟! والاع! \n\nتازه همون وقت که اون مرحوم رفت مجلس رو به توپ بست اگه باهاش همکاری \nهای لازم صورت گرفته بود حالا اینا نمینشستن افزایش هفتاد درصدی مواجب \nخودشون رو با حداکثر آرا تصویب کنن و بعدم ار این شاهکار ذوق کنن...مجددا \nوالاع!از این حرفا که بگذریم، بیست و هفتم هر ماه مردم ایران بیشتر شبیه نیازمندانی هستن که با هزار منت از کسی که قراره خدمتگزار مردم باشه، یارانه نقدی میگیرند -در واقع گدایی میکنن- در حالی که این پول که حق مسلم این مردمه و عملا این قضیه کاملا بر عکسه!\n \n\n\n", "post_url_3": "http://mehr2kht69.blog.ir/1396/09/05/%D8%AE%D8%B4%D9%88%D9%86%D8%AA-%D8%B9%D9%84%DB%8C%D9%87-%D8%B2%D9%86%D8%A7%D9%86", "post_title_3": "خشونت علیه زنان...", "post_content_3": "\nخشونت علیه یک زن نه دوبرابر بودن دیه مرد است نه این ادای تازه مد منور الفکرهای نو ظهور  در باب الزام حجاب در این مملکت!\n\n\n خشونت علیه زنان تنها صورت کبود و نگاه های گاه و بیگاه قلب های مریض نیست \n\n\nخشونت علیه زنان تنها آزار جنسی و فقر فرهنگی جوامع متحجر و مرد سالار نیست\nخشونت علیه یک زن این روزها از جایی شروع میشود که مردش مجبور است در سرمای استخوان  سوز شبهای سرد پاییز تا نیمه شب کنار بساط در خیابان بایستد تا شاید یک کیلو پرتقال بیش تر، یک جفت دمپایی بیشتر، یکدست لباس بیشتر یا .... بفروشد بعد خسته و کوفته و سرمازده به خانه بر میگردد\nخشونت علیه یک زن تازه از اینجا شروع میشود که تمام امید و انتظارش ازصبح تانیمه شب برای داشتن یک آغوش گرم، یک زمزمه عاشقانه و حتی نوشیدن یک استکان چای در کنار مردش در جا می پژمرد! دیگر کجاست حوصله ناز و نوازش و زمزمه های عاشقانه؟! غصه یک لقمه نان، غصه اجاره خانه، غصه قسط وام و بهره بانکی و...و...و....\n                                                 خشونت اینجاست که سرمای سوزان خیابان در قلب زن مینشیند آن وقت است که مردِ خستهِ بیچاره خر و پف میکند و زن ریز ریز در تنهایی اش برای امید رنگ باخته اش اشک می ریزد هر روز تنها تر و دلمرده تر...قضیه وقتی دردناک تر میشود که زن وسط اشک هایش به این فکر میکند که بیشتر برای احساس مجروحش گریه کند یا غصه نان فردا... و این قصه هر روز زنانی است که دوشادوش مردانشان شیفت های اضافه، ساعت های اضافی بیشمار، تعطیلات غیر تعطیل ! ، یک دور بیشتر برای زدن یک مسافر بیشتر و... را سپری میکنند اما دیده نمی شوند، خستگی  روحشان به حساب نمی آید آنها هم  سخت مورد خشونت قرار میگیرند اما به طرز بی رحمانه ای جزو آمار ها به حساب نمیایند! حالا تفریح و مسافرت و غیره پیشکش، آنها در آرزوی همین دلخوشی های کوچک اما عمیق، بیصدا جان میدهند... \n", "post_url_4": "http://mehr2kht69.blog.ir/1396/08/20/%D8%A2%D8%AF%D9%85-%D9%85%DB%8C-%D9%85%D9%88%D9%86%D9%87-%DA%86%DB%8C-%D8%A8%DA%AF%D9%87-%D9%88%D8%A7%D9%82%D8%B9%D8%A7", "post_title_4": "آدم می مونه چی بگه واقعا؟!", "post_content_4": "\n\n\n\n\n+ به سلامتی رفتی خونه خودت؟\n- بعله :)\n+زیر بنای خونتون چند متره؟\n- :|||||\n", "post_url_5": "http://mehr2kht69.blog.ir/1396/08/13/%D8%AA%D9%88", "post_title_5": "#تو...", "post_content_5": "\nپاییز را دوست دارم چون \n\nتو را برایم آورده...\n\nخوبِ من تولدت مبارک...\n", "post_full_content_3": "\n\n\n۵ آذر ۹۶\n\n\n\nخشونت علیه زنان...\n\n\n\n\n\nخشونت علیه یک زن نه دوبرابر بودن دیه مرد است نه این ادای تازه مد منور الفکرهای نو ظهور  در باب الزام حجاب در این مملکت!\n\n\n خشونت علیه زنان تنها صورت کبود و نگاه های گاه و بیگاه قلب های مریض نیست \n\n\nخشونت علیه زنان تنها آزار جنسی و فقر فرهنگی جوامع متحجر و مرد سالار نیست\nخشونت علیه یک زن این روزها از جایی شروع میشود که مردش مجبور است در سرمای استخوان  سوز شبهای سرد پاییز تا نیمه شب کنار بساط در خیابان بایستد تا شاید یک کیلو پرتقال بیش تر، یک جفت دمپایی بیشتر، یکدست لباس بیشتر یا .... بفروشد بعد خسته و کوفته و سرمازده به خانه بر میگردد\nخشونت علیه یک زن تازه از اینجا شروع میشود که تمام امید و انتظارش ازصبح تانیمه شب برای داشتن یک آغوش گرم، یک زمزمه عاشقانه و حتی نوشیدن یک استکان چای در کنار مردش در جا می پژمرد! دیگر کجاست حوصله ناز و نوازش و زمزمه های عاشقانه؟! غصه یک لقمه نان، غصه اجاره خانه، غصه قسط وام و بهره بانکی و...و...و....\n                                                 خشونت اینجاست که سرمای سوزان خیابان در قلب زن مینشیند آن وقت است که مردِ خستهِ بیچاره خر و پف میکند و زن ریز ریز در تنهایی اش برای امید رنگ باخته اش اشک می ریزد هر روز تنها تر و دلمرده تر...قضیه وقتی دردناک تر میشود که زن وسط اشک هایش به این فکر میکند که بیشتر برای احساس مجروحش گریه کند یا غصه نان فردا... ", "post_full_content_1": "\n\n\n۲۷ دی ۹۶\n\n\n\nگشتم نبود...\n\n\n\n\nدقت کردین تو دنیا هر کشوری مکان های مهم و دستاورهای استراتژیک رو به اسم سیاست مداران نامی و رئیس جمهورهای کشورشون نامگذاری میکنن؟ تا هم همین به این وسیله از زحماتشون قدردانی کنن و هم نامشون برای همیشه توی تاریخ کشور خودشون و حتی جهان ثبت بشه.\n جان اف کندی از مشهورترین و مهم ترین فرودگاههای امریکاست یا مثلا یکی از ناو های هواپیمابرشون  به نام آبراهام لینکن، اولین رئیس جمهوری خواه امریکاست یا فرودگاه زیبای پاریس که اسمش شارل دوگله و .... \nجالب اینجاست که توی مهین گل و بلبل خودمون یکی رو که کشتن، دوتای بقیه هم به میمنت و مبارکی در حبس خانگی تشریف دارن بقیه دار و دسته هاشونم که بحمدالله یا فراری ان و خارج نشین یا مختلس و مفسد اقتصادی ان و تحت تعقیب!\nآخری هم که به قول خودش علی برکت الله بی وقفه مشغول گل کاری تپه های جامونده!این وسط ارتش چهار تا موشک ساخته اسمش رو گذاشته سلمان و مقداد و یاسر و  الان به شدت با کمبود اسم روبروئه اونم به خاطر این که از صدر اسلام تا حالا ایران با تلاش شبانه روزی عزیزان، چهارتا آدم حسابی به خوش ندیده! الحمدلله!", "post_full_content_2": "\n\n\n۱۵ دی ۹۶\n\n\n\nبیست و هفتم!\n\n\n\n\n\nتا حالا به ترافیک موجود در فروشگاه ها در روز بیست و هفتم ماه برخورد کردید؟ مکان ترافیک مذکور دقیقا به چگونگی تخصیص اعتبار و سیاست های پولی انبساطی خانواده بستگی داره به این معنی که اگه فروشگاههای خوار و بار فروشی شلوغ باشه یعنی یارانه دست مرد خانواده است و اگه فروشگاه های پوشاک و جینگیل بینگیل فروشی پر ترافیک باشه یعنی یارانه تماما و کمالا توسط خانوم خونه توقیف میشه. ما که از همون بدو ازدواج، هنوز امضای عقدنامه خشک نشده، به اتفاق سیدجان رفتیم و با پررویی تمام یارانه مون رو جدا کردیم!\nسپس بنده با اقتدار تمام کارت یارانه رو ثبت و ضبط نموده و نامبرده تا رفت لب به اعتراض بگشاید همون جا فی المجلس، فی البداهه طور، فتوای \nحرام بودن یارانه به سادات رو الصاق (همیشه دوست داشتم بدونم کاربرد این \nکلمه به جز گوشه سمت چپ فرم های اداری کجاست؟! بحمدلله فهمیدم که اینجاست!)\n کردم به حرام بودن صدقه بهشون و ورژن آپدیت شده اش رو با مهر و امضا دادم \nدستش! دو دقیقه خیره به دوربین زل زد، ضمن خشکیدن قوه اعتراض، خیلی شیک \nقانع شد رفت!\n تازه ثواب یه الحمدالله هم این وسط در کارنامه اعمال ما ثبت شد! \nنامبرده همون طور که قانع شده بود داشت با خودش زمزمه میکرد که: تا مجرد \nبودیم بابامون میخورد ازدواج کردیم، سرکار علّیه...الحمدالله!\nما سیستممون مثه اون کارمنده اس که پونزده روز  اول ماه رو سیگار برگ میکشه، تاکسی دربست می گرفت و غذای فرانسوی میخورد و  باقی ماه که حقوقش تموم میشه رو با بی پولی !.... همون روزهای اول به قول سید جان توپ میبندیم توش تا خیالمون راحت بشه اصن لامصب همون هورمونه که با بالا رفتن موجودی کارت، دیوانه وار میریزه توی خون\n و تا موجودی رو به خاک سیاه نشونه ول کن نیست، ترشح میشه و خب...فوقع ما وقع!\n بقیه ماه هم به انتظار اون ساعت صفر عاشقی بیست و ششم ماه سر میکنیم! در واقع فاصله موجود تا لحظه موعود رو با تقوای الهی سر میکنیم البته در این بین خب پیش اومده که این وسط شمشیر بر خون پیروز بشه و برای فرار از افسردگی بعد از ولخرجی برای تامین بودجه  دور دور های عصرگاهی و خرید های مختصر اما روحیه بخش -اغلب با همون جینگولیجات خری موضوع فیصله پیدا میکنه- لایحه بودجه الحاقیه میخوره و کار به استقراض از بانک مرکزی میکشه! بالاخره باید در نظر داشت که زاناکس و سایر داروهای ضد افسردگی به مراتب هزینه های بیشتری روی دست سیدجان میذاره تا این قبیل خرده جینگولیجات خری ها! به همین برکت قسم! \n\nه البته اخیرا زمزمه های قطع شدنش به گوش میرسن به همین سوی چراغ (ما بعضی لامپای خونمون تو روزم روشنه) اگه بخوای این \nشادی رو از من بگیری حسن...میرم وزارت کشور رو به توپ میبندم! مگه من چیم \nاز این مملی شاه کپل و زشت کمتره؟! والاع! \n", "post_full_content_5": "\n\n\n۱۳ آبان ۹۶\n\n\n\n#تو...\n\n\n\n\n\n", "post_full_content_4": "\n\n\n۲۰ آبان ۹۶\n\n\n\nآدم می مونه چی بگه واقعا؟!\n\n\n\n\n\n\n\n"}