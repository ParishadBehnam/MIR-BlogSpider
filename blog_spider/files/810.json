{"type": "blog", "blog_name": "موفقیت های من", "blog_url": "http://omidsu.blog.ir/", "post_url_1": "http://omidsu.blog.ir/post/%D8%AF%D8%B1-%D8%B2%D9%86%D8%AF%DA%AF%DB%8C-%DA%86%D9%87-%DA%86%DB%8C%D8%B2%DB%8C-%D9%88%D8%A7%D9%82%D8%B9%D8%A7-%D9%85%D9%87%D9%85-%D8%A7%D8%B3%D8%AA-%E2%9D%93", "post_title_1": "در زندگی چه چیزی واقعا مهم است ❓", "post_content_1": "\n\nتازه با مجله موفقیت آشنا شده بودم . پنج سال قبل، بیشتر مطالب مجله مربوط به روانشناسی و  موفقیت بود .\n آشنایی بیشتر با روانشناسی کودک باعث شد بیشتر به اشتباهاتی که خانواده در بزرگ کردن من داشتند پی ببرم . \nهر چه بیشتر مطالعه می کردم و بیشتر یاد می گرفتم بیشتر از خانواده دور می شدم. \n بعد از یک سال، کار به جایی کشید که از خونه و خانواده فرار کردم و تهران رفتم .\n تقریبا دو سال تهران کار کردم و هر ماه هم یک بار به خانواده سر می زدم ( اون هم به خاطر مادر و برادر هام ) . \nاگرچه در تهران سختی ها بیشتر بود و شب ها با افغانی ها می خوابیدم ولی احساس بهتری نسبت به بودن در خانه داشتم .\nادامه مطلب", "post_url_2": "http://omidsu.blog.ir/post/%DB%8C%D9%84%D8%AF%D8%A7-%D9%87%D9%85%D9%87-%D8%AF%D9%88%D8%B3%D8%AA%D8%A7%D9%86-%D9%85%D8%A8%D8%A7%D8%B1%DA%A9-%F0%9F%98%89%F0%9F%8D%89", "post_title_2": "یلدا همه دوستان مبارک 😉🍉", "post_content_2": "\nشب یلدا ، طولانی ترین شب سال رو به همه دوستان گلم تبریک می گم . \n\nپ .ن : \nدیشب کرج زلزله اومد ، امشب هم آماده باش اعلام شده . ما هم مثل خیلی ها تا صبح بیداریم ( اون هم در طولانی ترین شب سال ) \n\nمن کمی خوشبینانه نگاه می کنم و بعید می دونم امشب اتفاقی بیفته . ( البته امیدوارم ) ", "post_url_3": "http://omidsu.blog.ir/post/%D8%AC%D9%88%D8%AF%D9%88-%D9%88-%D8%B2%D9%86%D8%AF%DA%AF%DB%8C-%F0%9F%92%AA%F0%9F%92%97", "post_title_3": "جودو و زندگی 💪💗", "post_content_3": "\nقبل از این که برم خدمت در مورد جودو و زندگی یه کامنت در سایت متمم در نوشتم که دوست دارم با کمی ویرایش برای شما دوست عزیز قرار بدم . \n\nتوجه : \nاگه حوصله مطالعه این مطلب طولانی را ندارید می توانید از اواسط متن هم شروع به مطالعه کنید و چیز زیادی هم از دست ندید . \n\n« به نام خداسلام\nامید وارم این هم به عنوان یکی از ورودی های متمم در نظر گرفته شه ⬅ چگونه شکست بخوریم !\n( الان که دارم این متن رو می نویسم سر کارم و مطالب ، همگی ایده ای بود که در پیاده روی تا به اینجا به ذهنم رسید .)\nجودو ( راه و روش نرمی و ظرافت ) ؛\nاز نظر من جودو یعنی زندگی ، جودو یعنی مرد روزای سخت و دشوار .\nادامه مطلب", "post_url_4": "http://omidsu.blog.ir/post/%DA%86%D8%B7%D9%88%D8%B1-%D9%85%DB%8C%D8%B4%D9%87-%D8%AC%D8%B0%D8%A8%D9%87-%D9%BE%DB%8C%D8%AF%D8%A7-%DA%A9%D8%B1%D8%AF-%D9%82%D8%B3%D9%85%D8%AA-%D8%AF%D9%88%D9%85", "post_title_4": "چطور میشه جذبه پیدا کرد ؟ ( قسمت دوم )", "post_content_4": "\n\n\nجذبه خودتون رو چطور میبینین ؟ آیا دیگران سمت شما جذب می شند ؟ دوستتون دارند؟ اگه اینطور نیست یکی از اینها مانع و سد راه جذبه شما اند . \n\nمانع شماره یک غروره: مردم کسی رو که خودش رو از دیگران برتر میدونه دوست ندارند و ازش دوری می کنند .\n\nدوم عدم اعتماد به نفس : خب طبیعیه اگه به خودتون اعتماد نداشته باشین دیگران هم به شما اعتماد نمی کنند .\n\nسوم دمدمی مزاج : اگه هر لحظه رفتار و حال هوایی دیگه داشته باشین آدم غیر قابل پیش بینی ای میشین و به سختی میشه تحملتون کرد .\n\nچهارم وسواس : دقت و وسواس نشون دادن خوبه اما زمانی که انتظارات ما غیر واقع بینانه میشه مردم از ما دور میشند . \nادامه مطلب", "post_url_5": "http://omidsu.blog.ir/post/%DA%86%D8%B7%D9%88%D8%B1-%D9%85%DB%8C%D8%B4%D9%87-%D8%AC%D8%B0%D8%A8%D9%87-%D9%BE%DB%8C%D8%AF%D8%A7-%DA%A9%D8%B1%D8%AF", "post_title_5": "چطور میشه جذبه پیدا کرد؟", "post_content_5": "\n\n یه سوال : چطور میشه جذبه پیدا کرد ؟ برای این که جذبه پیدا کنین باید سعی کنین دیگران و اطرافیانتون خودشون رو باور کنند .\nمن همیشه دکتر حلت (سر دبیر مجله موفقیت ) و آقای امیری، مشاور و استاد خودم رو دوست داشتم و اون هارو انسان هایی باجذبه دیدم . چون همیشه با شنیدن حرف هاشون و خوندن متن هاشون احساس اعتماد به نفس و خودباوری پیدا می کردم .\nاین طبیعیه که ما بیشتر انسان هایی رو دوست داریم که به ما اعتماد به نفس و خودباوری میدند . \nادامه مطلب", "post_full_content_5": "\nچطور میشه جذبه پیدا کرد؟\n\n\n\n\n\n یه سوال : چطور میشه جذبه پیدا کرد ؟ برای این که جذبه پیدا کنین باید سعی کنین دیگران و اطرافیانتون خودشون رو باور کنند .\nمن همیشه دکتر حلت (سر دبیر مجله موفقیت ) و آقای امیری، مشاور و استاد خودم رو دوست داشتم و اون هارو انسان هایی باجذبه دیدم . چون همیشه با شنیدن حرف هاشون و خوندن متن هاشون احساس اعتماد به نفس و خودباوری پیدا می کردم .\nاین طبیعیه که ما بیشتر انسان هایی رو دوست داریم که به ما اعتماد به نفس و خودباوری میدند . \nخیلی از مردم جذبه رو یه چیز مرموز میدونند و فکر میکند که جذبه یه چیز مادرزادیه ! اما این فکر اشتباهه ، درحقیقت جذبه یعنی : «توانایی جذب مردم به سمت خود.» \nبرای این که مردم به سمت شما جذب بشن باید صفات زیر رو داشته باشین :\n\n1. عشق به زندگی :\n مردم از کسی لذت میبرند که از زندگی لذت ببره . شما دوست دارین همراه چه کسی باشین ؟ فردی بد اخلاق ؟ ترش رو؟ یا اخمو ؟ طبیعه که هیچ کدوم .\nشما کسی رو دوست دارین که اهل جشن و شادی و ستایش باشه نه یه آدم نق نقو که دائما داره شکایت می کنه . شما کسی رو دوست دارین که شور وشوق زندگی داشته باشه .\nحالا میفهمم چرا در گذشته هیچ دوستی نداشتم ! اون زمان ادم افسرده و کم حرفی بودم که از زندگی لذت نمیبردم و غمگین بودم و خب این طبیعیه که هیچ کس دوست نداشت با من باشه .\n\n2. روی توانایی ها و نقاط قوت افراد انگشت بزارین :\nبهترین کاری که می تونید بکنید اینکه به قابلیت ها و توانایی های مردم اعتقاد داشته باشین . همه ی مردان و زنان وموفق یک وجه مشترک دارند و اون اینکه فقط خوبی های مردم رو میدیدند . \nبزرگ ترین نیکی شما در حق دیگران این نیست که ثروتتون رو بهشون ببخشین بلکه اینکه ثروت های خودشون رو بر خودشون بر ملا کنین .\nاگه دیگران رو تشویق کنین و بهشون کمک کنین تا استعداد هاشون رو به کار بگیرند، تو قلبشون جا میگرید .\n\n3. مردم رو امیدوار کنین :\nناپلئون رهبران رو «دلالان امید» می دونست . امید نعمتی بزرگه . اگه دل دیگران رو به نور امید روشن کنید شیفته شما میشند .\n4. خیر برسونین :مردم کسایی که خیرشون به دیگرا میرسه رو دوست دارند . از خودتون و منابعتون مایع بزارین . دیگران رو از علم و تجربه و حتی فرصت های خاص بهره مند کنید . وقتی حرف از جذبه میشه جان کلام اینکه به فکر دیگران باشیم . انسان های باجذبه قبل از خودشون به دیگران و علایق و مساِلشون فکر می کنند .\n\n", "post_full_content_3": "\nجودو و زندگی 💪💗\n\n\n\n\nقبل از این که برم خدمت در مورد جودو و زندگی یه کامنت در سایت متمم در نوشتم که دوست دارم با کمی ویرایش برای شما دوست عزیز قرار بدم . \n\nتوجه : \nاگه حوصله مطالعه این مطلب طولانی را ندارید می توانید از اواسط متن هم شروع به مطالعه کنید و چیز زیادی هم از دست ندید . \n\n« به نام خداسلام\nامید وارم این هم به عنوان یکی از ورودی های متمم در نظر گرفته شه ⬅ چگونه شکست بخوریم !\n( الان که دارم این متن رو می نویسم سر کارم و مطالب ، همگی ایده ای بود که در پیاده روی تا به اینجا به ذهنم رسید .)\nجودو ( راه و روش نرمی و ظرافت ) ؛\nاز نظر من جودو یعنی زندگی ، جودو یعنی مرد روزای سخت و دشوار .\nتو راه به پاهام و راه رفتنم نگاه می کردم که عمیقا به فکر فرو رفتم .\nمن قدبلند هستم و طبیعتا باید قدم هایی طولانی تر و بلند تری بردارم ، اما اینطور نیست . من قدم هایی کوتاه و چسبیده به زمین برمی دارم .\nاز خودم یه سوال پرسیدم ! من چرا قدم هایی کوتاه و چسبیده به زمین ( منظورم کف پامه ) برمی دارم ؟؟؟ که به یاد جودو افتادم .( یکی از ورزش های رزمی ژاپنی ها )\n به مدت سه سال این هنر رو در باشگاه ورزشی شهید بابایی کرج ، از استاد مجید نور محمدی آموخته ام .\n \nیادمه روزای اول که رفتم باشگاه استاد به ما زمین خوردن توسط خودمون رو یاد داد و به مدت چند هفته هم فقط رو همین تمرین کردیم .\nمن فقط به صورت ساده بیان می کنم ، زمین خوردن چند نوعه ؛\nاول ، زمین خوردن به پشت\nدوم ، زمین خوردن به پهلو\nسوم ، زمین خوردن به جلو\nچهارم ، زمین خوردن به سمت جلو ( چرخشی )\nبرای همه این زمین خوردن ها ، قواعد و قانون های فوق العاده مهم و ساده ای وجود داره که باید رعایت بشه .\nبعد از این که زمین خوردن توسط خودمون رو کاملا یاد گرفتیم ، نوبت به مرحله دوم ، یعنی زمین خوردن توسط دیگران میرسه .\nاین مرحله یکم سخت تره ، استاد یه شاگرد کمربند بالا ( مثلا مشکی ) رو برای زمین زدن ما انتخاب می کنه و اون شاگرد حرفه ای هم باید مارو بزنه زمین ! در ابتدا هر کسی در برابر این زمین خوردن ها مقاوت می کنه ( خود من که خیلی می ترسیدم و مقاومت می کردم ) ولی بعد از چند بار زمین خوردن و آسیب دیدن ، فرد به فکر  می افته و اولین چیزی که به ذهنش می رسه ، استفاده از قوانین زمین خوردن و چیزاییه که استاد بهش آموخته و اینجاست که کم کم با تکرار زمین خوردن ها و آسیب ندیدن ( با کمک قانون ها ) مقاومتش کم میشه و به سادگی و زیبایی به زمین می خوره بدون این که آسیب ببینه .\nاین زمین خوردن ها بعد از چند ماه به مهارتی در شاگرد تبدیل میشه و دیگه از زمین خوردن ترسی نخواهد داشت .\nفرد به مهم ترین و اصلی ترین مهارت در آموزش جودو دست پیدا کرده و از این لحظه به بعد هست که میتونه بره و زمین زدن رو یاد بگیره و  فنون رو با خیال راحت با دوستش و یا خودش تمرین کنه .\nبعد از زمین زدن هم می تونه به مسابقات بره و به نتایج خوبی بسته به مقدار تمرینی که کرده ، دست پیدا کنه .\n \nحالا اگه فرد زمین خوردن رو یاد نگیره به نظرتون چه اتفاقی میفته ؟\nایا میشه فقط زمین زدن رو یاد داشت و بدون یادگیری زمین خوردن، از زمین خوردن هم نترسید !؟\nاگه بره مسابقات ایا میتونه موفق بشه ؟\nیعنی میشه ؟ !!  یعنی داریم !؟ !!\n \nدر زندگی هم همینه ، یه فرد میاد ، اصلا چرا یه فرد ! خودم رو مثال میزنم . من حداقل ۳ یا ۴ هزار صفحه در مورد موفقیت خوندم ( زمین زدن ) ولی هیچچچ کدومش هیچچچ کار بردی تا به حالا نداشته  !!!\n \nمیگن عامل شکست خوردن ، ترسه – ترس از شکست – من می خوام یکم این دیدگاهو اصلاحش کنم .\nبه نظرم عامل شکست ، ترس از آسیب دیدن به واسطه شکسته …\n \nمن از فنون زمین زدن ( فنون موفقیت )  استفاده نمی کنم  یا اگر هم استفاده می کنم به طور کامل نیست و در جودو اگه میخوای یه فن رو بزنی باید اون فن رو کامل اجرا کنی تا موفق به زدن حریفت بشی ( تا موفق بشی به هدفت برسی ) .\n \nمیدونی چرا از فنون کامل استفاده نمی کنیم ؟\nچون می ترسیم ! میترسیم که شکست بخوریم و آسیب ببینیم…\n \nیادمه موقع زمین خوردن در جودو لذت می بردم ! می دونید چرا ؟\nشاید با خودتون بگین که اخه مگه زمین خوردن هم لذت داره ؟\n\nمن میگم معلومه که داره ، ما می گیم زمین خوردن ، و فقط به زمین فکر می کنیم ولی به این فک نمی کنیم که زمین خوردن فقط وقتی وجود داره که ارتفاعی وجود داشته باشه و کسی که زمین میخوره یعنی این که قبلا در ارتفاع و بلندی بوده (‌ یه جای خوب بوده )\nمن از زمین خوردن لذت می برم چون بعد از این که به بالا رفتم و سقوط کردم و زمین خوردم ، آسیب ندیدم و این یعنی این که می تونم بارها و باره این مسیر رو طی کنم و بلاخره راه و روش زمین زدن و موفقیت در مسابقات رو به طور کامل یاد بگیرم و اجرا کنم .\nدر زندگی هم همینه اگه من زمین خوردن ( شکست خوردن ) در زندگی رو بلد باشم ، دیگه هیچ ترسی از شکست نخواهم داشت و اینجاست که من میتونم با تکرار و  اقدام کامل ( فن زدن کامل ) بلاخره به موفقیت دست پیدا کنم .\n\nپینوشت ؛ منتظر نظرات دوست عزیز هستم ☺☺☺ و امیدوارم این بحث نتیجه خوب و سازنده ای داشته باشه …\nبا تشکر\n➕✖ ( مثبت اندیشی را چند برابر کنیم )\n\nمن (سمت چپ ) و دوستان گلم 😊⬇⬇\n\n\n\n", "post_full_content_2": "\nیلدا همه دوستان مبارک 😉🍉\n\n\n\n\nشب یلدا ، طولانی ترین شب سال رو به همه دوستان گلم تبریک می گم . \n\nپ .ن : \nدیشب کرج زلزله اومد ، امشب هم آماده باش اعلام شده . ما هم مثل خیلی ها تا صبح بیداریم ( اون هم در طولانی ترین شب سال ) 😉\n\nمن کمی خوشبینانه نگاه می کنم و بعید می دونم امشب اتفاقی بیفته . ( البته امیدوارم ) 😉\n\n", "post_full_content_4": "\nچطور میشه جذبه پیدا کرد ؟ ( قسمت دوم )\n\n\n\n\n\n\nجذبه خودتون رو چطور میبینین ؟ آیا دیگران سمت شما جذب می شند ؟ دوستتون دارند؟ اگه اینطور نیست یکی از اینها مانع و سد راه جذبه شما اند . \n\nمانع شماره یک غروره: مردم کسی رو که خودش رو از دیگران برتر میدونه دوست ندارند و ازش دوری می کنند .\n\nدوم عدم اعتماد به نفس : خب طبیعیه اگه به خودتون اعتماد نداشته باشین دیگران هم به شما اعتماد نمی کنند .\n\nسوم دمدمی مزاج : اگه هر لحظه رفتار و حال هوایی دیگه داشته باشین آدم غیر قابل پیش بینی ای میشین و به سختی میشه تحملتون کرد .\n\nچهارم وسواس : دقت و وسواس نشون دادن خوبه اما زمانی که انتظارات ما غیر واقع بینانه میشه مردم از ما دور میشند . بنابراین به انتظاراتی که از اطرافیانتون دارین فکر کنیین و ببینین چه توقعات بی جا و غیر واقع بینانه ای دارین. مثلا ممکنه پدر مادری از فرزندشون توقع نمره بیست در هر درسی رو داشته باشند یا در رابطه ای دو طرف از هم انتظار داشته باشند که هیچ وقت بینشون مشکل و اختلافی پیش نیاد یا فردی انتظار داشته باشه که دوستش همیشه جواب تلفنش رو بده یا مدیری که از کارمندهاش انتظار داشته باشه که همیشه و در هر مکان و زمان در دسترس باشند و یا بیش از اندازه کار کنند .\n\nهمه این انتظارات غیر واقع بینانه باعث میشند که دیگران از ما دور بشند .\n\nمانع پنجم منفی نگریه : مردم از کسی که همه چیز رو به دید منفی میبینه و ازشون بد میگه دور میشند . ما آدمی رو که دائماٌ از وضعیت بد دولت، بیکاری، تصادفات و حادثه ها و فاجعه ها صحبت میکنه دوری می کنیم . چون تنها چیزی که از این انسان ها به ما میرسه حس بد و منفیه .\nخب حالا می خوام بگم که چطور جذبه خودتون رو پرورش بدین . \n\n1. اولین کار اینه که توجه و تمرکز خودتون رو عوض کنین : در روزای آینده روی ارتباطات خودتون با مردم مترکز بشین و ببینین که وقتی با دیگران صحبت می کنین چقدر از صحبت هاتون در مورد خودتونه ؟ در دفتر سررسید یا هر جای دلخواه دیگه بنویسید «توجه بیشتر به دیگران» و جلوش یه مربع بکشین . این کار رو برای مدت 21 روز انجام بدین و در پایان روز به خودتون نمره ای از 10 تا 20 بدین . هرچی این نمره بالاتر باشه یعنی شما توجه بیشتری به دیگران داشتین  که طبیعتا همونقدر هم جذبتون افزایش پیدا می کنه . \n\n2. تو برخورد اول سعی کنین تاثیر خوبی بزارین : از امروز به بعد هر کسی رو که برای اولین بار میبین سعی کنین تا جایی که میتونین تاثیر خوبی روش بزارین . اسمش رو بپرسین و به خاطر بسپرین .به علایقش علاقه نشون بدین . مثبت و شاد باشین و از همه مهم تر با اون طوری رفتار کنین که انگار یکی از بزرگ ترین و موفق ترین انسان ها روی زمینه . \nاین کار ساده یک شبه جذبتون رو بسیار بالا میبره .\n\n3. خیر برسونین: هدف بلند مدتون این باشه که به دیگران کمک کنین و منابعتون رو با دیگران تقسیم کنین . به این فکر کنین که امسال چطور میتونین زندگی 5 نفر رو بهتر بکنین . این 5 نفر میتونند عضو خانواده ، همکار ، دوست و یا هر کس دیگری باشند . به اونا کمک کنین تا ارتقاء و رشد پیدا کنند و اونها رو همراه و شریک خودتون کنین . \nدر آخر می خوام یه داستان کوتاه براتون تعریف کنم . \nاز پرل مستا ، که یکی از بزرگ ترین میزبانان واشنگتنه راز موفقیتش تو جذب اون همه آدم مشهور و بزرگ در مهمونیاش رو پرسیدند . پاسخش این بود : هر چی هست در برخورد من هنگام ورود مهمان و لحظه خداحافظیه .\nمهمان که وارد میشه مستا با خوشحالی میگه : بلاخره تشریف آوردین!\n\n", "post_full_content_1": "\nدر زندگی چه چیزی واقعا مهم است ❓\n\n\n\n\n\nتازه با مجله موفقیت آشنا شده بودم . پنج سال قبل، بیشتر مطالب مجله مربوط به روانشناسی و  موفقیت بود .\n آشنایی بیشتر با روانشناسی کودک باعث شد بیشتر به اشتباهاتی که خانواده در بزرگ کردن من داشتند پی ببرم . \nهر چه بیشتر مطالعه می کردم و بیشتر یاد می گرفتم بیشتر از خانواده دور می شدم. \n بعد از یک سال، کار به جایی کشید که از خونه و خانواده فرار کردم و تهران رفتم .\n تقریبا دو سال تهران کار کردم و هر ماه هم یک بار به خانواده سر می زدم ( اون هم به خاطر مادر و برادر هام ) . \nاگرچه در تهران سختی ها بیشتر بود و شب ها با افغانی ها می خوابیدم ولی احساس بهتری نسبت به بودن در خانه داشتم .\n گاهی اوقات که تنها می شدم و فشار کار روی دوشم سنگینی می کرد، به این فکر می کردم که چرا باید دور از خانواده و در اینجای غریب کار کنم؟ چرا رابطم با پدرم بده؟ \nچرا ؟ ....\nواقعا عذاب می کشیدم و گاهی سخت اشک می ریختم . \n\n علاقه و انگیزه من برای مطالعه، در اون شرایط سخت و دشوار بیشتر شد و باعث شد با متمم و بعد با آقای امیری که تا به امروز مشاور و راهنمای من در زندگی بودند آشنا بشم . \nآقای امیری ارزش خانواده رو بهم نشون دادند . گفتند که مهم چیز در زندگی خانواده و پدر و مادرتن . اگرچه اونها در قبال تو اشتباهاتی کردند که باعث رنج و عذاب تو شده ولی آیا این اشتباهات از روی آگاهی بوده یا از روی ناآگاهی ؟ \nمن به این نتیجه رسیدم که پدر و مادر من فقط از روی ناآگاهی بود که رفتاری اشتباه و مطابق با رفتار پدر و مادر خودشان بروز دادند . \nمن هم اگر در شرایط آنها و با روش تربیتی قدیم که برای تربیت ، کودک را تنبیه می کردند و سرش داد می زدند و تحقیرش می کردند  ، بودم و به هیچ منبع اطلاعاتی دسترسی نداشتم قطعا با همان روش تربیتی غلط کودکانم را تربیت می کردم ...\n\nمن در گذشته بار ها و بارها باعث ناراحتی خانوادم شدم و از این بابت بسیار شرمنده ام . \nاما امروز به این باور رسیدم که : \nخانواده ارزشمند ترین دارایی من هستند . بنابراین همیشه مراقب هستم که با تفسیر ها و قضاوت های غلط باعث آزار و اذیتشون نشم  . \n\nنتیجه :\n  عشق ورزیدن و از خودگذشتگی کردن برای خانواده مهم ترین چیز در زندگی است . مهم ترین چیز برقراری ارتباط با اطرافیان و محبت و توجه به آنهاست . اینها مسائلی هستند که از کسب میلیون ها دلار پول ارزشمند ترند . \n\n"}