{"type": "blog", "blog_name": "نمونه سوالات پیام نور", "blog_url": "http://khandevane-lili.blog.ir/", "post_url_1": "http://khandevane-lili.blog.ir/1395/02/04/%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D9%BE%DB%8C%D8%A7%D9%85-%D9%86%D9%88%D8%B1-%D8%A7%D9%87%D9%88%D8%A7%D8%B2-%D8%A8%D8%B1%D8%A7%DB%8C-%D8%AA%D9%88%D8%B3%D8%B9%D9%87-%D8%AA%D8%AD%D8%B5%DB%8C%D9%84%D8%A7%D8%AA-%D8%AA%DA%A9%D9%85%DB%8C%D9%84%DB%8C", "post_title_1": "برنامه های دانشگاه پیام نور اهواز برای توسعه تحصیلات تکمیلی", "post_content_1": "\n\n\n\nبرنامه های\nدانشگاه پیام نور اهواز برای توسعه تحصیلات تکمیلی\n\n\nمعاون آموزشی\nدانشگاه پیام نور اهواز گفت: به دنبال توسعه تحصیلات تکمیلی در دانشگاه هستیم. \nدکتر پرویز\nسلیمانی با اشاره به راه‌اندازی مقطع کارشناسی ارشد رشته زبان و ادبیات فارسی\nگرایش نگارش و ویرایش در این دانشگاه، اظهارکرد: اکنون با راه‌اندازی این رشته، 9 رشته در مقطع کارشناسی‌ارشد\nدر دانشگاه ارائه می‌شود.\nوی افزود:\nالبته درخواست‌هایی برای راه‌اندازی رشته‌های جدید از جمله زمین‌شناسی و کشاورزی در مقطع\nکارشناسی‌ارشد و رشته ادبیات فارسی در دوره دکتری در دانشگاه\nپیام نور اهواز\nبه شورای گسترش ارایه شده است که منتظر اعلام نتیجه آن هستیم.\nمعاون آموزشی\nدانشگاه پیام نور اهواز با بیان این‌که توسعه تحصیلات تکمیلی از برنامه‌های\nدانشگاه است، تصریح کرد: برای توسعه تحصیلات تکمیلی پیگیری‌ها در حال انجام است؛\nتلاش بر این است تا رشته‌های جدید در مقاطع کارشناسی ارشد و دکتری ایجاد شود.\nسلیمانی با\nاشاره به اهمیت توسعه تحصیلات تکمیلی در ارتقای کیفیت آموزش دانشگاه گفت: اکنون در خصوص توسعه\nتحصیلات تکمیلی سخت‌گیری‌های بسیاری انجام و شرایط دشواری در نظر گرفته می شود اما\nما از تمام تلاش و ظرفیت خود برای این امر استفاده می‌کنیم و چه در سطح مرکز استان\nو سازمان مرکزی دانشگاه پیام‌نور از راه‌اندازی رشته‌های\nمقاطع کارشناسی ارشد و دکتری حمایت می‌شود و توسعه تحصیلات تکمیلی از سیاست‌های\nدانشگاه است.\nوی با بیان\nاین‌که در دانشگاه ظرفیت توسعه رشته‌های دوره‌های کارشناسی ارشد و دکتری وجود\nدارد، عنوان کرد: در رشته‌هایی هم که این ظرفیت وجود ندارد تلاش شد اعضای هیأت\nعلمی جذب شود. یکی از شروط دوره‌های کارشناسی ارشد، استادیاری است و به\nدنبال آن هستیم که امکانات لازم فراهم شود که اکنون مقدمات کار فراهم شده است.\nمعاون آموزشی دانشگاه\nپیام نور اهواز\nخاطرنشان کرد: این واحد دانشگاهی از لحاظ جمعیت دانشجویی نیز ظرفیت توسعه تحصیلات\nتکمیلی دارد و باید این امر محقق شود.\n", "post_url_2": "http://khandevane-lili.blog.ir/1395/02/03/%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86%D9%88%D8%A7%D8%B1%D9%87-%D9%88%D8%B1%D8%B2%D8%B4%DB%8C-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%AF%D8%A7%D9%86%D8%B4%DA%AF%D8%A7%D9%87-%D9%BE%DB%8C%D8%A7%D9%85-%D9%86%D9%88%D8%B1-%DA%A9%D8%B1%D9%85%D8%A7%D9%86", "post_title_2": "برگزاری جشنواره ورزشی دانشجویان دانشگاه پیام نور کرمان", "post_content_2": "\n\n\n\nبرگزاری\nجشنواره ورزشی دانشجویان دانشگاه پیام نور کرمان\n\n\n \nجشنواره ورزشی\nدانشجویان دانشگاه پیام نور استان کرمان در دو رشته\nتنیس روی میز و شطرنج برگزار شد. \nمسعودی مدیر\nدانشجویی استان گفت: این جشنواره در مرحله نخست در 9 قطب منطقه ای بین 30 مرکز و\nواحد دانشگاه پیام نور استان کرمان در دو بخش خانمها و آقایان برگزار شد.\nوی تعداد شرکت\nکنندگان در این جشنواره را 850 نفر عنوان کرد و افزود: از این تعداد 410 نفر\nدانشجوی دختر و 440 نفر دانشجوی پسر حضور داشتند.\nمسعودی ابراز\nکرد: نفرات اول هرقطب در هر رشته به تفکیک پسر و دختر در مسابقات استانی شرکت\nکردند و در نهایت 40 نفر از دانشجویان ورزشکار در دو رشته تنیس روی میز و شطرنج به\nرقابت پرداختند.\nوی اظهار کرد:\nدر پایان این مسابقات آقای محسن صافی زاده و خانم راحله پور اسماعیلی از دانشگاه\nپیام نور مرکز کرمان به عنوان نفرات اول تنیس روی میز و آقای محمد جواد عزیزیان از\nدانشگاه\nپیام نور\nواحد زرند و خانم آرزو محمد پور افشار از دانشگاه پیام\nنور واحد\nارزوئیه به عنوان نفرات اول شطرنج مشخص شدند.\nاین مسابقات\nبا همکاری اداره کل ورزش و جوانان استان کرمان برگزار شد.\n", "post_url_3": "http://khandevane-lili.blog.ir/1395/02/02/%D8%A8%D8%B1%DA%AF%D8%B2%D8%A7%D8%B1%DB%8C-%DA%AF%D9%81%D8%AA%D9%85%D8%A7%D9%86-%D9%86%D9%82%D8%B4-%D8%A7%D9%82%D9%88%D8%A7%D9%85-%D9%88-%D9%85%D8%B0%D8%A7%D9%87%D8%A8-%D8%AF%D8%B1-%D9%BE%DB%8C%D8%B1%D9%88%D8%B2%DB%8C-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D9%BE%DB%8C%D8%A7%D9%85-%D9%86%D9%88%D8%B1-%D8%B3%D9%86%D9%86%D8%AF%D8%AC", "post_title_3": "برگزاری گفتمان نقش اقوام و مذاهب در پیروزی انقلاب اسلامی در دانشگاه پیام نور سنندج", "post_content_3": "\n\n\n\nبرگزاری\nگفتمان نقش اقوام و مذاهب در پیروزی انقلاب اسلامی در دانشگاه پیام نور سنندج \n\nگفتمان\nدانشجویی با موضوع نقش اقوام و مذاهب در پیروزی انقلاب\nاسلامی با\nحضور جمعی از مسئولان و دانشجویان در دانشگاه پیام نور- مرکز سنندج برگزار شد.\nنماینده دفتر\nنهاد نمایندگی مقام معظم رهبری در دانشگاه پیام نور استان کردستان طی سخنانی\nدر این گفتمان، اظهار داشت: پیروزی انقلاب اسلامی قدرت های شرق و غرب را به چالش\nکشید لذا درصدد توطئه و تحمیل جنگ 8 ساله علیه این انقلاب دینی برآمدند، اما با\nایستادگی مردم و رهبری حکیمانه امام خمینی (ره) این توطئه ها نقش بر آب شد و\nانقلاب مستحکم تر و حمایت مردمی از آن بیشتر شد\nحجت الاسلام\nعربشاهی اشاره کرد: فرهنگ غنی ایرانیان و دین موجود در روحیه\nایرانی،\nما را پیروز میدان های جنگ کرد و منجر به این شد که در جنگ\nتحمیلی\nروحیه رشادت و ایثارگری همراه با دلسوزی در بین سربازان انقلاب اسلامی بیش تر باشد.\nوی در خاتمه\nگفت: حفاظت و حراست از آرمان های انقلاب اسلامی وظیفه و رسالت همه، خصوصاً\nدانشگاهیان است، لذا دانشگاه باید انتقال دهنده این ارزش ها به نسل\nهای بعد هم باشد.\nرئیس دانشگاه\nپیام نور مرکز سنندج با پیروزی فرخنده ایام دهه فجر گفت : انقلاب\nاسلامی یک\nانقلاب متفاوت در دنیا است که از\nلحاظ جامعه شناسی و سیاسی بسیاری از نظریه ها و گفتمان\nهای دنیا را زیر سوال برده است، گفت:\nدکتر یعقوب\nاحمدی اذعان داشت: مهمترین تفاوت در انقلاب اسلامی این بود که تمام اقشار در آن\nحضور داشتند و در پیروزی آن همه مشارکت کردند، این انقلاب بعد از 38 سال از پیروزی\nآن، همچنان مردمی بودن خود را حفظ کرده و قدرت اصلی در منطقه می باشد و علیرغم\nتوطئه ها و تحریم های متعدد، همچنان روند بالندگی و اقتدار خود را در سایه رهبری\nحکیمانه و فرزانه انقلاب و حمایت و حضور گسترده مردمی طی می نماید.\nوی در خاتمه\nاذعان داشت: یکی از مهمترین شاخص های انقلاب اسلامی را نقش بارز دانشجویان در پیروزی این انقلاب\nدانست وتاکید کرد این نقش آفرینی آگاهانه ادامه یابد.\n", "post_url_4": "http://khandevane-lili.blog.ir/1395/02/01/%DA%A9%D8%A7%D9%81%D9%87-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A8%D8%B3%DB%8C%D8%AC-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D9%BE%DB%8C%D8%A7%D9%85-%D9%86%D9%88%D8%B1-%D9%85%D8%B1%DA%A9%D8%B2-%D8%A7%D8%B1%D8%A7%DA%A9", "post_title_4": "کافه انتخابات بسیج دانشجویی در دانشگاه پیام نور مرکز اراک", "post_content_4": "\n\n\n\nکافه انتخابات\nبسیج دانشجویی در دانشگاه پیام نور مرکز اراک\n\n\nبسیج دانشجویی\nدانشگاه پیام نور مرکز اراک نمایشگاهی با عنوان کافه انتخابات را برپا کرد. \nدر این\nنمایشگاه پوستر، روزنامه، وصیت نامه و تمثال شهدا و کلیپ های سیاسی، اجتماعی، فرهنگی با هدف ایجاد شور\nو اشتیاق برای انتخابات، روشنگری و ایجاد بصیرت در قشر جوان و دانشجو به نمایش در آمده است.\nبسیج دانشجویی دانشگاه پیام نور مرکز اراک این نمایشگاه را همچنین بستری برای جذب\nفعالیت های جوانان علاقمند ارزیابی کرد تا با ایجاد نشاط اجتماعی\nحضور فعال جوانان در استانه انتخابات پررنگ تر باشد.این نمایشگاه تا روز آخر دهه\nمبارک فجر ادامه خواهد داشت.\n", "post_url_5": "http://khandevane-lili.blog.ir/1395/01/31/%D8%AB%D8%A8%D8%AA-%D8%A7%D8%AE%D8%AA%D8%B1%D8%A7%D8%B9-%D8%B9%D8%B6%D9%88-%D9%87%DB%8C%DB%8C%D8%AA-%D8%B9%D9%84%D9%85%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D9%BE%DB%8C%D8%A7%D9%85-%D9%86%D9%88%D8%B1-%D8%AF%D8%B1-%D9%86%D8%A7%D9%86%D9%88-%D9%81%D9%86%D8%A7%D9%88%D8%B1%DB%8C", "post_title_5": "ثبت اختراع عضو هیئت علمی دانشگاه پیام نور در نانو فناوری", "post_content_5": "\n\n\n\nثبت اختراع\nعضو هیئت علمی دانشگاه پیام نور در نانو فناوری\n\n\nدکتر کریمی\nعضو هیئت علمی دانشگاه پیام نور دومین US پتنت دانشگاه در حوزه نانو\nفناوری را ثبت کرد.\nدومین ثبت\nاختراع در حوزه نانوفناوری با عنوان “روش سبز برای تهیه ماسک سلامت از نانوالیاف” (A Green Method for Preparation of Health Mask from Nanofibers\n) در 4 فوریه\n2016 با Application Number به شماره 62/291،069توسط دکتر کریمی و پوران پورحکاک دانشجوی دکتری شیمی تجزیه مرکز\nمشهد صورت پذیرفت. \nدکتر کریمی در\nاین خصوص گفت: که اساس روش تهیه این نانوالیاف استفاده از پلی وینیل الکل (PVA)، کیتوسان به\nعنوان مشتقی از کیتین مستخرج از اسکلت بندپایانی نظیر میگو یا خرچنگ و تکنیک\nالکتروریسی است. \nوی همچنین به\nتست های موید امکان بکارگیری از این نانوالیاف در ساخت ماسک دهان و بینی برای\nمحافظت از هوای آغشته به آلایند ه ها اشاره و هدف از ثبت این تحقیق به صورت پتنت\nرا رویکرد تجاری سازی مورد نظر عنوان نمود. \nدکتر کریمی در\nخاتمه با تاکید و تمجید از اساتید شیمی دانشگاه که سهم برجسته ای در ارتقای جایگاه\nپژوهشی دانشگاه در سطح بین المللی و کشور دارند، دستیابی به جایگاه برجسته اخیر دانشگاه در حوزه نانوفناوری و کسب\nرتبه بالا در بین دانشگاههای کشور را نیز مرهون تلاش\nهای حائز تقدیر اساتید و دانشجویان این رشته دانست.\n", "post_full_content_4": "\n\n\n\n\n\nکافه انتخابات\nبسیج دانشجویی در دانشگاه پیام نور مرکز اراک\n\n\nبسیج دانشجویی\nدانشگاه پیام نور مرکز اراک نمایشگاهی با عنوان کافه انتخابات را برپا کرد. \nدر این\nنمایشگاه پوستر، روزنامه، وصیت نامه و تمثال شهدا و کلیپ های سیاسی، اجتماعی، فرهنگی با هدف ایجاد شور\nو اشتیاق برای انتخابات، روشنگری و ایجاد بصیرت در قشر جوان و دانشجو به نمایش در آمده است.\nبسیج دانشجویی دانشگاه پیام نور مرکز اراک این نمایشگاه را همچنین بستری برای جذب\nفعالیت های جوانان علاقمند ارزیابی کرد تا با ایجاد نشاط اجتماعی\nحضور فعال جوانان در استانه انتخابات پررنگ تر باشد.این نمایشگاه تا روز آخر دهه\nمبارک فجر ادامه خواهد داشت.\n\n\n\n\n\n\n۹۵/۰۲/۰۱\n\n\n\n\n\n\n\n\n\nبسیج دانشجویی\nفعال جوانان\nنشاط اجتماعی\nنمایشگاه\nوصیت نامه\nکافه انتخابات\n\n\n\n", "post_full_content_5": "\n\n\n\n\n\nثبت اختراع\nعضو هیئت علمی دانشگاه پیام نور در نانو فناوری\n\n\nدکتر کریمی\nعضو هیئت علمی دانشگاه پیام نور دومین US پتنت دانشگاه در حوزه نانو\nفناوری را ثبت کرد.\nدومین ثبت\nاختراع در حوزه نانوفناوری با عنوان “روش سبز برای تهیه ماسک سلامت از نانوالیاف” (A Green Method for Preparation of Health Mask from Nanofibers\n) در 4 فوریه\n2016 با Application Number به شماره 62/291،069توسط دکتر کریمی و پوران پورحکاک دانشجوی دکتری شیمی تجزیه مرکز\nمشهد صورت پذیرفت. \nدکتر کریمی در\nاین خصوص گفت: که اساس روش تهیه این نانوالیاف استفاده از پلی وینیل الکل (PVA)، کیتوسان به\nعنوان مشتقی از کیتین مستخرج از اسکلت بندپایانی نظیر میگو یا خرچنگ و تکنیک\nالکتروریسی است. \nوی همچنین به\nتست های موید امکان بکارگیری از این نانوالیاف در ساخت ماسک دهان و بینی برای\nمحافظت از هوای آغشته به آلایند ه ها اشاره و هدف از ثبت این تحقیق به صورت پتنت\nرا رویکرد تجاری سازی مورد نظر عنوان نمود. \nدکتر کریمی در\nخاتمه با تاکید و تمجید از اساتید شیمی دانشگاه که سهم برجسته ای در ارتقای جایگاه\nپژوهشی دانشگاه در سطح بین المللی و کشور دارند، دستیابی به جایگاه برجسته اخیر دانشگاه در حوزه نانوفناوری و کسب\nرتبه بالا در بین دانشگاههای کشور را نیز مرهون تلاش\nهای حائز تقدیر اساتید و دانشجویان این رشته دانست.\n\n\n\n\n\n\n۹۵/۰۱/۳۱\n\n\n\n\n\n\n\n\n\nبندپایانی\nثبت اختراع\nخرچنگ و تکنیک\nسطح بین المللی\nشیمی دانشگاه\nمستخرج\n\n\n\n", "post_full_content_3": "\n\n\n\n\n\nبرگزاری\nگفتمان نقش اقوام و مذاهب در پیروزی انقلاب اسلامی در دانشگاه پیام نور سنندج \n\nگفتمان\nدانشجویی با موضوع نقش اقوام و مذاهب در پیروزی انقلاب\nاسلامی با\nحضور جمعی از مسئولان و دانشجویان در دانشگاه پیام نور- مرکز سنندج برگزار شد.\nنماینده دفتر\nنهاد نمایندگی مقام معظم رهبری در دانشگاه پیام نور استان کردستان طی سخنانی\nدر این گفتمان، اظهار داشت: پیروزی انقلاب اسلامی قدرت های شرق و غرب را به چالش\nکشید لذا درصدد توطئه و تحمیل جنگ 8 ساله علیه این انقلاب دینی برآمدند، اما با\nایستادگی مردم و رهبری حکیمانه امام خمینی (ره) این توطئه ها نقش بر آب شد و\nانقلاب مستحکم تر و حمایت مردمی از آن بیشتر شد\nحجت الاسلام\nعربشاهی اشاره کرد: فرهنگ غنی ایرانیان و دین موجود در روحیه\nایرانی،\nما را پیروز میدان های جنگ کرد و منجر به این شد که در جنگ\nتحمیلی\nروحیه رشادت و ایثارگری همراه با دلسوزی در بین سربازان انقلاب اسلامی بیش تر باشد.\nوی در خاتمه\nگفت: حفاظت و حراست از آرمان های انقلاب اسلامی وظیفه و رسالت همه، خصوصاً\nدانشگاهیان است، لذا دانشگاه باید انتقال دهنده این ارزش ها به نسل\nهای بعد هم باشد.\nرئیس دانشگاه\nپیام نور مرکز سنندج با پیروزی فرخنده ایام دهه فجر گفت : انقلاب\nاسلامی یک\nانقلاب متفاوت در دنیا است که از\nلحاظ جامعه شناسی و سیاسی بسیاری از نظریه ها و گفتمان\nهای دنیا را زیر سوال برده است، گفت:\nدکتر یعقوب\nاحمدی اذعان داشت: مهمترین تفاوت در انقلاب اسلامی این بود که تمام اقشار در آن\nحضور داشتند و در پیروزی آن همه مشارکت کردند، این انقلاب بعد از 38 سال از پیروزی\nآن، همچنان مردمی بودن خود را حفظ کرده و قدرت اصلی در منطقه می باشد و علیرغم\nتوطئه ها و تحریم های متعدد، همچنان روند بالندگی و اقتدار خود را در سایه رهبری\nحکیمانه و فرزانه انقلاب و حمایت و حضور گسترده مردمی طی می نماید.\nوی در خاتمه\nاذعان داشت: یکی از مهمترین شاخص های انقلاب اسلامی را نقش بارز دانشجویان در پیروزی این انقلاب\nدانست وتاکید کرد این نقش آفرینی آگاهانه ادامه یابد.\n\n\n\n\n\n\n۹۵/۰۲/۰۲\n\n\n\n\n\n\n\n\n\nانقلاب اسلامی\nایام دهه فجر\nایثارگری\nدانشگاه پیام نور سنندج\nدانشگاه پیام نور مرکز سنندج\nپیروزی\n\n\n\n", "post_full_content_2": "\n\n\n\n\n\nبرگزاری\nجشنواره ورزشی دانشجویان دانشگاه پیام نور کرمان\n\n\n \nجشنواره ورزشی\nدانشجویان دانشگاه پیام نور استان کرمان در دو رشته\nتنیس روی میز و شطرنج برگزار شد. \nمسعودی مدیر\nدانشجویی استان گفت: این جشنواره در مرحله نخست در 9 قطب منطقه ای بین 30 مرکز و\nواحد دانشگاه پیام نور استان کرمان در دو بخش خانمها و آقایان برگزار شد.\nوی تعداد شرکت\nکنندگان در این جشنواره را 850 نفر عنوان کرد و افزود: از این تعداد 410 نفر\nدانشجوی دختر و 440 نفر دانشجوی پسر حضور داشتند.\nمسعودی ابراز\nکرد: نفرات اول هرقطب در هر رشته به تفکیک پسر و دختر در مسابقات استانی شرکت\nکردند و در نهایت 40 نفر از دانشجویان ورزشکار در دو رشته تنیس روی میز و شطرنج به\nرقابت پرداختند.\nوی اظهار کرد:\nدر پایان این مسابقات آقای محسن صافی زاده و خانم راحله پور اسماعیلی از دانشگاه\nپیام نور مرکز کرمان به عنوان نفرات اول تنیس روی میز و آقای محمد جواد عزیزیان از\nدانشگاه\nپیام نور\nواحد زرند و خانم آرزو محمد پور افشار از دانشگاه پیام\nنور واحد\nارزوئیه به عنوان نفرات اول شطرنج مشخص شدند.\nاین مسابقات\nبا همکاری اداره کل ورزش و جوانان استان کرمان برگزار شد.\n\n\n\n\n\n\n۹۵/۰۲/۰۳\n\n\n\n\n\n\n\n\n\nتنیس روی میز\nدانشگاه پیام نور کرمان\nشطرنج\nنفرات اول\nورزش و جوانان\n\n\n\n", "post_full_content_1": "\n\n\n\n\n\nبرنامه های\nدانشگاه پیام نور اهواز برای توسعه تحصیلات تکمیلی\n\n\nمعاون آموزشی\nدانشگاه پیام نور اهواز گفت: به دنبال توسعه تحصیلات تکمیلی در دانشگاه هستیم. \nدکتر پرویز\nسلیمانی با اشاره به راه‌اندازی مقطع کارشناسی ارشد رشته زبان و ادبیات فارسی\nگرایش نگارش و ویرایش در این دانشگاه، اظهارکرد: اکنون با راه‌اندازی این رشته، 9 رشته در مقطع کارشناسی‌ارشد\nدر دانشگاه ارائه می‌شود.\nوی افزود:\nالبته درخواست‌هایی برای راه‌اندازی رشته‌های جدید از جمله زمین‌شناسی و کشاورزی در مقطع\nکارشناسی‌ارشد و رشته ادبیات فارسی در دوره دکتری در دانشگاه\nپیام نور اهواز\nبه شورای گسترش ارایه شده است که منتظر اعلام نتیجه آن هستیم.\nمعاون آموزشی\nدانشگاه پیام نور اهواز با بیان این‌که توسعه تحصیلات تکمیلی از برنامه‌های\nدانشگاه است، تصریح کرد: برای توسعه تحصیلات تکمیلی پیگیری‌ها در حال انجام است؛\nتلاش بر این است تا رشته‌های جدید در مقاطع کارشناسی ارشد و دکتری ایجاد شود.\nسلیمانی با\nاشاره به اهمیت توسعه تحصیلات تکمیلی در ارتقای کیفیت آموزش دانشگاه گفت: اکنون در خصوص توسعه\nتحصیلات تکمیلی سخت‌گیری‌های بسیاری انجام و شرایط دشواری در نظر گرفته می شود اما\nما از تمام تلاش و ظرفیت خود برای این امر استفاده می‌کنیم و چه در سطح مرکز استان\nو سازمان مرکزی دانشگاه پیام‌نور از راه‌اندازی رشته‌های\nمقاطع کارشناسی ارشد و دکتری حمایت می‌شود و توسعه تحصیلات تکمیلی از سیاست‌های\nدانشگاه است.\nوی با بیان\nاین‌که در دانشگاه ظرفیت توسعه رشته‌های دوره‌های کارشناسی ارشد و دکتری وجود\nدارد، عنوان کرد: در رشته‌هایی هم که این ظرفیت وجود ندارد تلاش شد اعضای هیأت\nعلمی جذب شود. یکی از شروط دوره‌های کارشناسی ارشد، استادیاری است و به\nدنبال آن هستیم که امکانات لازم فراهم شود که اکنون مقدمات کار فراهم شده است.\nمعاون آموزشی دانشگاه\nپیام نور اهواز\nخاطرنشان کرد: این واحد دانشگاهی از لحاظ جمعیت دانشجویی نیز ظرفیت توسعه تحصیلات\nتکمیلی دارد و باید این امر محقق شود.\n\n\n\n\n\n\n۹۵/۰۲/۰۴\n\n\n\n\n\n\n\n\n\nتحصیلات تکمیلی\nجمعیت\nدانشگاه ظرفیت توسعه\nدانشگاه پیام نور اهواز\nرشته‌های جدید\nسیاست‌های دانشگاه\nکارشناسی ارشد\n\n\n\n"}