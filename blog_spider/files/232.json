{"type": "blog", "blog_name": "جنوبی ترین مرد", "blog_url": "http://ahwaz52.blog.ir/", "post_url_1": "http://ahwaz52.blog.ir/1396/11/03/%D8%AF%D9%84%D9%86%D9%88%D8%B4%D8%AA%D9%87", "post_title_1": "دلنوشته", "post_content_1": " مثل همه ی روزهای دیگر ،نوشتن تنها مرحمی است که میتوانم بر زخمهایم بگذارم\nدردهای من آنقدربزرگند که دیگرشبیه دردهای هیچکس دیگر نیستند،\nحیرانم که خدامیخواهدچه معامله ای بامن بکند؟\nحیرانم که مگرخداچه پدرگشتگی ای بامن دارد و من از آن بی خبرم\nپس آن دست خداکه میگویند کجاست\nاگر برای همه خداست چرابه من اینقدر کم لطفی میکند؟\nگاهی به خودمیگویم:خدا بعداچطور میخواهد درچشمان من نگاه کند؟\nمیخواهد چه جوابی بدهد؟\nچگونه میخواهد جبران کند؟\nلابد بهشت رابمن وعده میدهد\nامامن قطعا نمیپذیرم ،\nبعدازآن و بالاتر از آن آیاچیزی دارد که ازمن دلجویی کند؟\nنه ،حتی اگربگوید من ازتخت خدائی پایین میایم وتو بجای من بنشین؛\nبازهم معادله برابر نخواهد بود،\nبازهم بدهکار من است\nآخرخدای بزرگ\nچرابابنده ات معامله ای بکنی که در قیامتت پیش او شرمنده باشی\nآخر این درشأن خدانیست که بابنده ی حقیری لجاجت کند و به ناحق تقدیرش را رقم بزند.\nاینها کارهایی نیستند که درشأن خداباشند\nمگرمیشودآن پیامبر خوبیها ،آن حبیب الله درباره خدا دروغ گفته باشد؟\nپس آن خداکجاست\nچراخودش رابمن هم نشان نمیدهد\nمگرمن هم خلقت او نیستم ؟مگر اوخدای من نیست؟\nخدایا \nوقتی ازتوشکایت دارم باید پیش چه کسی بروم\nخودت که گوش نمیکنی\nیااگر هم گوش کنی برایت مهم نیست\nقرار است تا کی امتحان بگیری و قبول نفرمایی\nاگرغرض پخته شدن بوده که خودبهتر میدانی که دیگرسوخته ام و کباب شدم\nاگرتمرین صبراست که باصدای بلند فریاد میزنم \nکم آورم ،باختم ،بس است \nخدایا همه تورابخشنده ومهربان میدانند\nحتما چیزی دیده اند که میگویند\nشمارابخودتان قسم میدهم کمی هم از مهربانی خود رانشان من دهید\nباور کنیدآدم بی جنبه ای نیستم \nفقط داغونم داغون", "post_url_2": "http://ahwaz52.blog.ir/1396/11/02/%D8%AF%D9%88%DA%AF%D8%A7%D9%86%D9%87-%DB%8C-%D8%B3%D9%88%D8%B1%DB%8C%D9%87-%D9%88%D8%B3%D9%88%DB%8C%DB%8C%D8%B3", "post_title_2": "دوگانه ی سوریه وسوئیس", "post_content_2": " تظاهرات اخیردرکشور به دلیل فراگیری، ضدیت با کلیت جمهوری اسلامی، عبور از اصلاح‌طلبان و حجم وسیع بازداشتها و کشته‌شدن جوانان در خیابان و زندان قابل اعتناست. از تحلیل‌های هپروتی اصول‌گرایان که بگذریم. پس از سرکوب موقت مردم اصلاح‌طلبان بانگ سوریه‌ای شدن ایران که تهدید ضمنی معترضین به کشتار بی‌رحمانه است را کوک کردند و دست به ساخت دوگانه تخیلی سوریه و سوئیس زدند که متضمن تمسخر و در ادامه فرآیند موج‌های «بی‌ریشه» و «کرکس» خواندن معترضین است.\nادامه مطلب", "post_url_3": "http://ahwaz52.blog.ir/1396/10/28/%D8%AC%D9%86%D9%88%D9%86", "post_title_3": "جنون", "post_content_3": "مابه بیراهه نرفتیم جنون مارابرد\nسوی بیراهه جنون بادل خون مارابرد\n\nبدنبودیم ولی از همگان بد دیدیم\nبارها زخمی وسرخورده شدیم ،رنجیدیم\n\nسهم ماسوختن و دم نزدن بود فقط \nسهم ما نکبت و بیچاره شدن بود فقط\n\nنسل ماسوخت ولی کسی به دادش نرسید\nسوختیم هیچیک از ما به مرادش نرسید\n\nآنچه دیدیم فقط سیاهی و حرمان بود\nجنگ و آوارگی و مصیبت و ادمان بود\n\nسالها باغم ودرد بی امان سر کردیم\nماکه امروز خودمان   تجسمی از دردیم\n\nمانرفتیم به بیراه بدان  رانده شدیم\nنسل ماسوخت اگر البته سوزانده شدیم\n\n\n\n\n\n\n    ", "post_url_4": "http://ahwaz52.blog.ir/1396/10/28/%D8%B4%D8%A7%D9%85-%D8%A8%DB%8C-%D8%B2%D9%88%D8%A7%D9%84", "post_title_4": "شام بی زوال", "post_content_4": "وقتی ملاک وارزش به ریشه نیست به ریش است\n قدرت اگر به دست آخوندیا کشیش است\nوقتی که دین وایمان ملاک برتری شد\nوقتی که علم ودانش بدون مشتری شد\nوقتی که دین بگرددآلوده با سیاست\nوقتی که مرد دین شد دغده اش ریاست\nآن دین و آن سیاست الوده وخطیرند\nپیونداین دو یعنی باید بسی بمیرند\nباشد‌چنین شراکت پیوند نامقدس\n  همچون لباس طاووس پوشاندنش به کرکس\nدرسرزمین ابلیس هرگزگلی نروید\nآنجاکسی نشانی از معرفت نجوید\nرویش به خاک  طاغوت اقبال خارو خسهاست\nشیرینی نجاست ذائقه ی مگسهاست\nآن جاکه بیگناهی درخاک آرمیده\nآنجاکه درحصاراست آزادی عقیده\nامیدروشنی نیست این شام بی زوال است\nروئیدن شقایق درخاک آن محال است\n\n\n\n\n    ", "post_url_5": "http://ahwaz52.blog.ir/1396/10/22/%D8%A7%DB%8C%D9%86-%D8%B1%D9%88%D8%B2%D9%87%D8%A7", "post_title_5": "این روزها", "post_content_5": "\n\n\nاین روزهاحتی خداباماخصومت میکند\nغارتگری با نام دین بر ما حکومت میکند\nاین روزها  با خشمشان ملت خدایی میکنند\nدریا ندیده هرکدام خود ناخدائی میکنند\nعطردل انگیزبهار درآسمان پیچیده است\nدیری است چشم مردمان تنهاسیاهی دیده است\nآن روز دیدم دختری پوشیده روی خویش را\nتاحفظ سازداینچنین او آبروی خویش را\n سرکرددر زباله دان تا ازشرافت نگذرد \nتحقیر را برجان خریدتااز نجابت نگذرد\nصدچشم براوخیره شدازشرم آن دختر گریخت\nآن لحظه حس کردم خدابادیدن او  اشک ریخت\nدرسرزمین نفت  وگاز محتاج نانند مردمش\nجمعی خدائی میکنند  بانفت وآب وگندمش\n این زندگی نیست ذلت است  مردن شرف داردبه آن\nوقتی که باشی روی گنج بیچاره و محتاج   نان\nبانام دین غارتگران دنیایمان راسوختند\nسرگرممان کردند وخودچه ثروتی اندوختند  \n\n\n\n    ", "post_full_content_2": "\nدوگانه ی سوریه وسوئیس\n\n\n\n تظاهرات اخیردرکشور به دلیل فراگیری، ضدیت با کلیت جمهوری اسلامی، عبور از اصلاح‌طلبان و حجم وسیع بازداشتها و کشته‌شدن جوانان در خیابان و زندان قابل اعتناست. از تحلیل‌های هپروتی اصول‌گرایان که بگذریم. پس از سرکوب موقت مردم اصلاح‌طلبان بانگ سوریه‌ای شدن ایران که تهدید ضمنی معترضین به کشتار بی‌رحمانه است را کوک کردند و دست به ساخت دوگانه تخیلی سوریه و سوئیس زدند که متضمن تمسخر و در ادامه فرآیند موج‌های «بی‌ریشه» و «کرکس» خواندن معترضین است.\n\nکشوری که پیش از انقلاب، هم‌پای کره جنوبی، توسعه را شروع کرده و از مالزی، ترکیه و... جلوتر بود را به جایی رسانده‌اید که اقتصادش نصف اقتصاد ترکیه بدون نفت و گاز شده است. کشور را به جایی بردید که تقاضای پناه‌جویی شهروندانش از اروپا و امریکا شرم‌آور است. در فرار مغزها ما را یگانه کرده‌اید. کشور را از تمام همسایگان عقب‌تر برده‌اید، پول ملی را هم وزن با پِهِن کرده‌اید، دانشگاه را با جذب بی‌رویه ارشد و دکتری به لجن کشیدید حالا نگرانید که با ادامه اعتراضات سوئیس نشویم؟\n \n۲۴ میلیون نفری که به روحانی رای دادند و ۱۸ میلیون نفری که تحریمی بودند در نفی جمهوری اسلامی هم داستان هستند اما با دو رویکرد متفاوت. یکی قائل به بازی در زمین نابرابر نظام برای ایجاد تغییر بود و دیگری ادامه بازی را بی‌نتیجه یافت و نهایتا هردو با شعار «اصلاح‌طلب، اصول‌گرا دیگه تمومه ماجرا» به وحدت رسیدند. \n\nاین وحدت محصول چرخش به راست روحانی و درک این نکته بود که در نهایت دریافتند با \"تکرار می‌کنم\" آلت دست اصلاح‌طلبان شده‌اند.\n\n به نظر می‌رسد آرای واقعی رئیسی چیزی بین۷ تا ۱۰میلیون بیشتر نیست. در واقع طرفداران حکومت اقلیتی هستند با قدرت سازمانی که سلاح و پول دارند، اما انحصار رسانه‌ای آنها شکسته شده است. همانقدر که بسیج در میان دانشجویان پایگاه دارد جمهوری اسلامی نیز در بین اقشار مختلف جامعه دارد. تاج‌زاده خوب می‌فهمد سخن از چه نسبتی است. دولت‌ها منافع دارند و در راستای منافعشان به منازعات ورود یا سکوت می‌کنند این امر بدیهی چه مجوزی می‌شود برای آنکه حق اعتراض مردم به حاشیه برود؟ این حرف چه تفاوتی با بیانات آقای خامنه‌ای در خصوص سوءاستفاده دشمنان دارد؟ تاج‌زاده برای آنکه به حرف بی‌وجه خودش وجهه ببخشد از مرحوم سحابی یاد می‌کند، پیرمردی که چشم ما بود اواخر عمر به دلیل عملکردهای جمهوری اسلامی پس از سرکوب جنبش سبز و ماجرای کهریزک از خداوند طلب مرگ کرده بود. به جای شما شرمنده‌ام از نظامی دفاع کنم که دست یک دزد گوسفند در آن قطع می‌شود اما اختلاس‌های مدیران آن، دنیا را شگفت‌زده کرده است. رهبران جنبش سبز در حصر، احزاب سرکوب و منکوب، فعالان سیاسی آواره، فعالان دانشجویی ستاره‌دار، فعالان صنفی زندانی، هنرمندان را ساکت و وکلا را بازداشت کرده‌اید بعد می‌گویید جنبش رهبری ندارد و جایگزینی برای جمهوری اسلامی نیست. همان‌گونه که آب راهش را پیدا می‌کند جنبش نیز رهبرانی خواهد یافت یا خواهد ساخت. آلترناتیو داخل یخچال نیست که سر سفره بیاورید. بعد از دو دهه اصلاح‌طلبی و پیش نرفتن حتی دو گام، تازه مطالبه انتخابات آزاد است؟ \n\nمنتقدان می‌گویند نظام زیر بار انتخابات آزاد نمی‌رود، ادامه می‌دهید وقتی نظامی زیر بار انتخابات آزاد نرود اجازه سرنگونی هم نخواهد داد. گویا در ذهن شما همه امور به فرمان صورت تحقق به خود می‌بندد. \n\nایران ۸۰ میلیونی با منابع نفتی و گازی فراوان، تجربه دو انقلاب موفق، انبوه نیروی تحصیل کرده بیکار، دو جنبش بزرگ خیابانی بسیار متفاوت از سوریه ۲۲ میلیونی است که فاقد همه اینهاست. \n\nرژیمی که ابا دارد مسئولیت۲۰ تا ۲۵ کشته را عهده‌دار شود و می‌گوید معترضان خودکشی یا دق کرده‌اند تا رسیدن به رژیم سفاکی چون سوریه که از بمب شیمیایی هم علیه مردم خود استفاده کرده است خیلی فاصله دارد. احتمالا تاج‌زاده بر این باور نیست که جمهوری اسلامی می‌تواند این فاصله را به سرعت با وجود ترامپ در کاخ سفید طی کند. بنا براین دوگانه سوریه و سوئیس چشم‌انداز واقعی مدافعان شرمگین جمهوری اسلامی نیست، چشم انداز کسانی است که با وعده سر خرمن انتخابات آزاد می‌گویند ببازیم تا برد ژنهای خوب را در امروز و فردای ایران تضمین کنند.\n\n", "post_full_content_5": "\nاین روزها\n\n\n\n\n\n\nاین روزهاحتی خداباماخصومت میکند\nغارتگری با نام دین بر ما حکومت میکند\nاین روزها  با خشمشان ملت خدایی میکنند\nدریا ندیده هرکدام خود ناخدائی میکنند\nعطردل انگیزبهار درآسمان پیچیده است\nدیری است چشم مردمان تنهاسیاهی دیده است\nآن روز دیدم دختری پوشیده روی خویش را\nتاحفظ سازداینچنین او آبروی خویش را\n سرکرددر زباله دان تا ازشرافت نگذرد \nتحقیر را برجان خریدتااز نجابت نگذرد\nصدچشم براوخیره شدازشرم آن دختر گریخت\nآن لحظه حس کردم خدابادیدن او  اشک ریخت\nدرسرزمین نفت  وگاز محتاج نانند مردمش\nجمعی خدائی میکنند  بانفت وآب وگندمش\n این زندگی نیست ذلت است  مردن شرف داردبه آن\nوقتی که باشی روی گنج بیچاره و محتاج   نان\nبانام دین غارتگران دنیایمان راسوختند\nسرگرممان کردند وخودچه ثروتی اندوختند  \n\n\n\n    \n\n", "post_full_content_4": "\nشام بی زوال\n\n\n\nوقتی ملاک وارزش به ریشه نیست به ریش است\n قدرت اگر به دست آخوندیا کشیش است\nوقتی که دین وایمان ملاک برتری شد\nوقتی که علم ودانش بدون مشتری شد\nوقتی که دین بگرددآلوده با سیاست\nوقتی که مرد دین شد دغده اش ریاست\nآن دین و آن سیاست الوده وخطیرند\nپیونداین دو یعنی باید بسی بمیرند\nباشد‌چنین شراکت پیوند نامقدس\n  همچون لباس طاووس پوشاندنش به کرکس\nدرسرزمین ابلیس هرگزگلی نروید\nآنجاکسی نشانی از معرفت نجوید\nرویش به خاک  طاغوت اقبال خارو خسهاست\nشیرینی نجاست ذائقه ی مگسهاست\nآن جاکه بیگناهی درخاک آرمیده\nآنجاکه درحصاراست آزادی عقیده\nامیدروشنی نیست این شام بی زوال است\nروئیدن شقایق درخاک آن محال است\n\n\n\n\n    \n\n", "post_full_content_1": "\nدلنوشته\n\n\n\n مثل همه ی روزهای دیگر ،نوشتن تنها مرحمی است که میتوانم بر زخمهایم بگذارم\nدردهای من آنقدربزرگند که دیگرشبیه دردهای هیچکس دیگر نیستند،\nحیرانم که خدامیخواهدچه معامله ای بامن بکند؟\nحیرانم که مگرخداچه پدرگشتگی ای بامن دارد و من از آن بی خبرم\nپس آن دست خداکه میگویند کجاست\nاگر برای همه خداست چرابه من اینقدر کم لطفی میکند؟\nگاهی به خودمیگویم:خدا بعداچطور میخواهد درچشمان من نگاه کند؟\nمیخواهد چه جوابی بدهد؟\nچگونه میخواهد جبران کند؟\nلابد بهشت رابمن وعده میدهد\nامامن قطعا نمیپذیرم ،\nبعدازآن و بالاتر از آن آیاچیزی دارد که ازمن دلجویی کند؟\nنه ،حتی اگربگوید من ازتخت خدائی پایین میایم وتو بجای من بنشین؛\nبازهم معادله برابر نخواهد بود،\nبازهم بدهکار من است\nآخرخدای بزرگ\nچرابابنده ات معامله ای بکنی که در قیامتت پیش او شرمنده باشی\nآخر این درشأن خدانیست که بابنده ی حقیری لجاجت کند و به ناحق تقدیرش را رقم بزند.\nاینها کارهایی نیستند که درشأن خداباشند\nمگرمیشودآن پیامبر خوبیها ،آن حبیب الله درباره خدا دروغ گفته باشد؟\nپس آن خداکجاست\nچراخودش رابمن هم نشان نمیدهد\nمگرمن هم خلقت او نیستم ؟مگر اوخدای من نیست؟\nخدایا \nوقتی ازتوشکایت دارم باید پیش چه کسی بروم\nخودت که گوش نمیکنی\nیااگر هم گوش کنی برایت مهم نیست\nقرار است تا کی امتحان بگیری و قبول نفرمایی\nاگرغرض پخته شدن بوده که خودبهتر میدانی که دیگرسوخته ام و کباب شدم\nاگرتمرین صبراست که باصدای بلند فریاد میزنم \nکم آورم ،باختم ،بس است \nخدایا همه تورابخشنده ومهربان میدانند\nحتما چیزی دیده اند که میگویند\nشمارابخودتان قسم میدهم کمی هم از مهربانی خود رانشان من دهید\nباور کنیدآدم بی جنبه ای نیستم \nفقط داغونم داغون\n\n", "post_full_content_3": "\nجنون\n\n\n\nمابه بیراهه نرفتیم جنون مارابرد\nسوی بیراهه جنون بادل خون مارابرد\n\nبدنبودیم ولی از همگان بد دیدیم\nبارها زخمی وسرخورده شدیم ،رنجیدیم\n\nسهم ماسوختن و دم نزدن بود فقط \nسهم ما نکبت و بیچاره شدن بود فقط\n\nنسل ماسوخت ولی کسی به دادش نرسید\nسوختیم هیچیک از ما به مرادش نرسید\n\nآنچه دیدیم فقط سیاهی و حرمان بود\nجنگ و آوارگی و مصیبت و ادمان بود\n\nسالها باغم ودرد بی امان سر کردیم\nماکه امروز خودمان   تجسمی از دردیم\n\nمانرفتیم به بیراه بدان  رانده شدیم\nنسل ماسوخت اگر البته سوزانده شدیم\n\n\n\n\n\n\n    \n\n"}