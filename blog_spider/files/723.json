{"type": "blog", "blog_name": "کتابخانه عمومی شیخ عاملی شال", "blog_url": "http://shalbook.blog.ir/", "post_url_1": "http://shalbook.blog.ir/1396/11/04/%DA%A9%D8%AA%D8%A7%D8%A8%D8%AE%D9%88%D8%A7%D9%86-%D8%A8%D9%87%D9%85%D9%86", "post_title_1": "کتابخوان بهمن", "post_content_1": "\n\n\nسه شهید (گفت و گویی صریح با همسران سه شهید شاخص انقلاب)\nنویسنده: حمید داوود آبادی\nناشر: مؤسسه شهید حاج احمد کاظمی (240 صفحه)\n\n\nلحظه‌های انقلاب\nنویسنده: محمود گلابدره‌یی\nناشر: معارف (456 صفحه)\n\n\nمن نبودم دستم بود\nنویسنده: لعیا اعتمادی\nتصویرگر: نسیم بهاری\n\nنـاشـر: جمال (28 صفحه)\n\nخانواده موفق (راهکارهای دستیابی به یک خانواده متعادل)\nنویسنده: زهرا رحیمی یگانه\nناشر: حدیث راه عشق (214 صفحه)\n\n\nمعرفی مبسوط آثار فوق: اینجا  (پایگاه نهاد کتابخانه های عمومی کشور)", "post_url_2": "http://shalbook.blog.ir/1396/11/04/%D8%AC%D8%A7%D9%86%D8%A7", "post_title_2": "جانا", "post_content_2": "همان لحظه اول که فاطمه را دید مهرش به دلش افتاد، انگار همه دنیایش شده بود. از روز اول که سه‌تایی برگشتند خانه خودشان با فاطمه حرف می‌زد. اسمش را گذاشته بود جانای بابا، مالای بابا...\n\nاین کتاب زندگی اولین شهید مدافع حرم ایرانی، شهید محرم تُرک را روایت می کند. شهید محرم ترک متولد سال 1357 اصالتا اهل شهرستان ازنا از استان لرستان بود. در سال 1377 وارد سپاه شد و در زمره پاسداران انقلاب اسلامی و مشخصا از اعضای نیروی قدس و نیروهای برون مرزی سپاه انقلاب اسلامی شد.از آنجایی که شهید محرم ترک مربی تخریب و استاد دانشکده بوده و برای ماموریت های برون مرزی زیادی شرکت می کرده آخرین ماموریت برون مرزی خود را در میان نیروهای دفاع ملی سوریه و آموزش این نیروها سپری می کند و در همان جا به فیض شهادت نائل می آید.این کتاب روایت هایی را از بستگان و دوستان شهید محرم ترک روایت می‌کند.( \" جانا \" به قلم منصوره قنادیان، انتشارات روایت فتح، 128 صفحه)\n\nبرای بی‌خردان زرق و برق این عالم\nغبار چادر زینب برای ما کافی است\n\n\nحریم حرم\nپاتوق کتاب فردا\nمشرق\nشعر از علیرضا خاکساری\n\nبخش هایی از کتاب در ادامه مطلب\nادامه مطلب", "post_url_3": "http://shalbook.blog.ir/1396/11/03/%D9%81%D8%B1%D9%88%D8%BA-%D8%AA%D8%A7%D8%A8%D8%A7%D9%86", "post_title_3": "فروغ تابان", "post_content_3": "زینت خانه ے مهــتاب\nبه دنیا آمد\nزینب حضرتــ ارباب به دنیا آمد\nبهترین خوبترینـ\nخواهر دنیا آمد\nحضرت فاطمـه ے\n\n\nدیگرِ دنیا آمد\n\n\n\n\nآمد و #مدافعان_حرم را عاشق کرد...\n\n\nایام تولد تو ای ماه دمشق\n\n\nجای همه ی مدافعانت خالی\n\n", "post_url_4": "http://shalbook.blog.ir/1396/10/25/%D9%87%D9%85%DB%8C%D8%B4%D9%87-%D8%A2%D8%A8%D8%8C-%D8%AD%D8%B1%DB%8C%D9%81-%D8%A2%D8%AA%D8%B4-%D9%86%D9%85%DB%8C-%D8%B4%D9%88%D8%AF", "post_title_4": "همیشه آب، حریف آتش نمی شود", "post_content_4": "پرواز روح دریادلان نفتکش ایرانی\nدر میان شعله های آتش و دود\nرا تسلیت میگوییم\n\n◾واژه تسلیت چقدر آشناست برای ملتی که دائم باید به خاطر نداشتن افراد دلسوز، آن را سالی چندبار تکرار کند...\nایران\nهمیشہ بہ خود مےبالد؛\n\nاز این مردانِ جان_بر_کف\n\nدر روایات کسی که در آب غرق شود یا در آتش بسوزد، با تعبیر اجر شهید از او یاد شده است.\n\nبا عقل آب عشق به یک جو نمی رود\n                                بیچاره من که ساخته از آب و آتشم\n                                                                          شهریار\n\n", "post_url_5": "http://shalbook.blog.ir/1396/10/14/%D8%AE%D8%B1%DB%8C-%D8%A8%D8%B1%D8%A7%DB%8C-%D8%AA%D9%85%D8%A7%D9%85-%D9%BE%D9%84%D8%A7%D9%86-%D9%87%D8%A7", "post_title_5": "خری برای تمام پلان ها", "post_content_5": "\n\nداستان درمورد یک گروه فیلم‌برداری است که وارد یک روستا می‌شوند و قرار است که از یک «خر» هم در فیلم استفاده کنند. به همین خاطر تصمیم می‌گیرند که یک خر مناسب پیدا و به‌مدت ۲۰ روز از صاحب خر کرایه کنند. از همان ابتدا عوامل فیلمبرداری با شعار صرفه‌جویی در هزینه‌ها، سعی می‌کنند با ترفندهای مختلف خر را به کمترین مقدار ممکن کرایه یا خریداری کنند، اما تیرشان به سنگ می‌خورد و حریف صاحب خر که شخصی به نام رجب‌علی‌میرزا هست نمی‌شوند؛ در نهایت کار به جایی می‌رسد که عوامل فیلم بجای ۲۰ هزار تومن که بابت کرایه خر در نظر گرفته بودند مجبور می‌شوند یک‌ونیم‌میلیون تومان بابت خرید و خرج و خوراک خر هزینه کنند.\n\nمشکل به اینجا ختم نمی‌شود و بعد از پایان کار فیلم‌برداری عوامل فیلم که حالا صاحب قانونی خر محسوب می‌شوند باید تکلیف خر را مشخص کنند. ابتدا تصمیم می‌گیرند که خر را دوباره به صاحب قبلی خودش رجب‌علی بفروشند ولی در کمال ناباوری، رجب‌علی حتی حاضر نمی‌شود که خر را مجانی از آنها پس بگیرد! از طرفی هم رییس پاسگاه انتظامی به آنها می‌گوید که حالا چون شما صاحب خر هستید مسئولیت آن هم به عهده شما هست و اگر خر به مزارع مردم هرگونه خسارتی وارد کند شما باید جوابگو باشید. عوامل صحنه بعداز کلی رای‌زنی و مشورت با رؤسای خودشان در شهر، تصمیم می‌گیرند که خر را با خودشان بیاورند و تحویل عوامل اصلی فیلم در شهر بدهند تا تصمیم درستی برایش گرفته شود. در شهر هم با مشکلات جدیدی روبرو می‌شوند و در نهایت پس از تحمل دردسرهای زیاد و تحمیل هزینه‌های غیرقابل پیشبینی، در سکانس آخر، خر از دست آنها فرار می‌کند و داستان در اینجا تمام می‌شود\n\n\nزبان داستان زبان طنز و راوی داستان دانای کل(سوم شخص) است که در بخش‌هایی از داستان راوی به اول شخص تغییر می‌کند و از زبان اول شخص (خود خر) داستان روایت می‌شود.\nداستان ۹۰صفحه دارد که از ۱۰فصل تشکیل شده که تا فصل هفتم (بیش از دو سوم کتاب) در روستا می‌گذرد و مابقی در شهر.\n نویسنده در سرتاسر داستان روابط غیرانسانی و غیراخلاقی آدم‌ها را به چالش می‌کشد و با یک طنز تلخ خریت آدم‌ها را در کنار شخصیت مظلوم این حیوان زبان‌بسته به تصویر می‌کشد. در جای جای داستان شاهد بی‌شعوری‌ها، نفهمی‌ها و خصلت‌های بد جامعه کنونی انسانی هستیم، خصلت‌هایی که شخصیت‌های انسانی در جملات و کلمات روزمره خود به «خر» نسبت می‌دهند و هرجایی که عملی یا سخنی از سر کم‌شعوری از شخصی مشاهده می‌شود ناخودآگاه اسم خر به میان می‌آید و شخص خاطی را خر لقب می‌دهند، اما غافل از این‌که این آدم‌ها مثل کبک سر خود را زیر برف پنهان کرده‌اند و در زندگی روزمره و روابط کاری و خانوادگی و غیره، درگیر همین کج‌فهمی‌ها و بیشعوری‌ها هستند.\nاین موضوع در بخش‌هایی از داستان از زبان خر بیان می‌شود.(صفحات ۳۸، ۴۴، ۶۲ ).\n\nدر پایان هم «خر» از دست آن ها فرار می‌کند و این خودش کنایه‌ای است از فرار کردن این حیوان از دست «خریت‌های» آدمها.\nمشخصات اثر:\n\nعلی رشیدی. «خری برای تمام پلان‌ها». تهران: چرخ فلک، ۱۳۹۳. ۹۶صفحه.\nمنبع: لیزنا معرفی کننده اثر: سعید مویدی)", "post_full_content_4": "\nهمیشه آب، حریف آتش نمی شود\n\n\n\nپرواز روح دریادلان نفتکش ایرانی\nدر میان شعله های آتش و دود\nرا تسلیت میگوییم\n\n◾واژه تسلیت چقدر آشناست برای ملتی که دائم باید به خاطر نداشتن افراد دلسوز، آن را سالی چندبار تکرار کند...\nایران\nهمیشہ بہ خود مےبالد؛\n\nاز این مردانِ جان_بر_کف\n\nدر روایات کسی که در آب غرق شود یا در آتش بسوزد، با تعبیر اجر شهید از او یاد شده است.\n\nبا عقل آب عشق به یک جو نمی رود\n                                بیچاره من که ساخته از آب و آتشم\n                                                                          شهریار\n\n\n\n", "post_full_content_5": "\nخری برای تمام پلان ها\n\n\n\n\n\nداستان درمورد یک گروه فیلم‌برداری است که وارد یک روستا می‌شوند و قرار است که از یک «خر» هم در فیلم استفاده کنند. به همین خاطر تصمیم می‌گیرند که یک خر مناسب پیدا و به‌مدت ۲۰ روز از صاحب خر کرایه کنند. از همان ابتدا عوامل فیلمبرداری با شعار صرفه‌جویی در هزینه‌ها، سعی می‌کنند با ترفندهای مختلف خر را به کمترین مقدار ممکن کرایه یا خریداری کنند، اما تیرشان به سنگ می‌خورد و حریف صاحب خر که شخصی به نام رجب‌علی‌میرزا هست نمی‌شوند؛ در نهایت کار به جایی می‌رسد که عوامل فیلم بجای ۲۰ هزار تومن که بابت کرایه خر در نظر گرفته بودند مجبور می‌شوند یک‌ونیم‌میلیون تومان بابت خرید و خرج و خوراک خر هزینه کنند.\n\nمشکل به اینجا ختم نمی‌شود و بعد از پایان کار فیلم‌برداری عوامل فیلم که حالا صاحب قانونی خر محسوب می‌شوند باید تکلیف خر را مشخص کنند. ابتدا تصمیم می‌گیرند که خر را دوباره به صاحب قبلی خودش رجب‌علی بفروشند ولی در کمال ناباوری، رجب‌علی حتی حاضر نمی‌شود که خر را مجانی از آنها پس بگیرد! از طرفی هم رییس پاسگاه انتظامی به آنها می‌گوید که حالا چون شما صاحب خر هستید مسئولیت آن هم به عهده شما هست و اگر خر به مزارع مردم هرگونه خسارتی وارد کند شما باید جوابگو باشید. عوامل صحنه بعداز کلی رای‌زنی و مشورت با رؤسای خودشان در شهر، تصمیم می‌گیرند که خر را با خودشان بیاورند و تحویل عوامل اصلی فیلم در شهر بدهند تا تصمیم درستی برایش گرفته شود. در شهر هم با مشکلات جدیدی روبرو می‌شوند و در نهایت پس از تحمل دردسرهای زیاد و تحمیل هزینه‌های غیرقابل پیشبینی، در سکانس آخر، خر از دست آنها فرار می‌کند و داستان در اینجا تمام می‌شود\n\n\nزبان داستان زبان طنز و راوی داستان دانای کل(سوم شخص) است که در بخش‌هایی از داستان راوی به اول شخص تغییر می‌کند و از زبان اول شخص (خود خر) داستان روایت می‌شود.\nداستان ۹۰صفحه دارد که از ۱۰فصل تشکیل شده که تا فصل هفتم (بیش از دو سوم کتاب) در روستا می‌گذرد و مابقی در شهر.\n نویسنده در سرتاسر داستان روابط غیرانسانی و غیراخلاقی آدم‌ها را به چالش می‌کشد و با یک طنز تلخ خریت آدم‌ها را در کنار شخصیت مظلوم این حیوان زبان‌بسته به تصویر می‌کشد. در جای جای داستان شاهد بی‌شعوری‌ها، نفهمی‌ها و خصلت‌های بد جامعه کنونی انسانی هستیم، خصلت‌هایی که شخصیت‌های انسانی در جملات و کلمات روزمره خود به «خر» نسبت می‌دهند و هرجایی که عملی یا سخنی از سر کم‌شعوری از شخصی مشاهده می‌شود ناخودآگاه اسم خر به میان می‌آید و شخص خاطی را خر لقب می‌دهند، اما غافل از این‌که این آدم‌ها مثل کبک سر خود را زیر برف پنهان کرده‌اند و در زندگی روزمره و روابط کاری و خانوادگی و غیره، درگیر همین کج‌فهمی‌ها و بیشعوری‌ها هستند.\nاین موضوع در بخش‌هایی از داستان از زبان خر بیان می‌شود.(صفحات ۳۸، ۴۴، ۶۲ ).\n\nدر پایان هم «خر» از دست آن ها فرار می‌کند و این خودش کنایه‌ای است از فرار کردن این حیوان از دست «خریت‌های» آدمها.\nمشخصات اثر:\n\nعلی رشیدی. «خری برای تمام پلان‌ها». تهران: چرخ فلک، ۱۳۹۳. ۹۶صفحه.\nمنبع: لیزنا معرفی کننده اثر: سعید مویدی)\n\n", "post_full_content_3": "\nفروغ تابان\n\n\n\nزینت خانه ے مهــتاب\nبه دنیا آمد\nزینب حضرتــ ارباب به دنیا آمد\nبهترین خوبترینـ\nخواهر دنیا آمد\nحضرت فاطمـه ے\n\n\nدیگرِ دنیا آمد\n\n\n\n\nآمد و #مدافعان_حرم را عاشق کرد...\n\n\nایام تولد تو ای ماه دمشق\n\n\nجای همه ی مدافعانت خالی\n\n\n\n", "post_full_content_2": "\nجانا\n\n\n\nهمان لحظه اول که فاطمه را دید مهرش به دلش افتاد، انگار همه دنیایش شده بود. از روز اول که سه‌تایی برگشتند خانه خودشان با فاطمه حرف می‌زد. اسمش را گذاشته بود جانای بابا، مالای بابا...\n\nاین کتاب زندگی اولین شهید مدافع حرم ایرانی، شهید محرم تُرک را روایت می کند. شهید محرم ترک متولد سال 1357 اصالتا اهل شهرستان ازنا از استان لرستان بود. در سال 1377 وارد سپاه شد و در زمره پاسداران انقلاب اسلامی و مشخصا از اعضای نیروی قدس و نیروهای برون مرزی سپاه انقلاب اسلامی شد.از آنجایی که شهید محرم ترک مربی تخریب و استاد دانشکده بوده و برای ماموریت های برون مرزی زیادی شرکت می کرده آخرین ماموریت برون مرزی خود را در میان نیروهای دفاع ملی سوریه و آموزش این نیروها سپری می کند و در همان جا به فیض شهادت نائل می آید.این کتاب روایت هایی را از بستگان و دوستان شهید محرم ترک روایت می‌کند.( \" جانا \" به قلم منصوره قنادیان، انتشارات روایت فتح، 128 صفحه)\n\nبرای بی‌خردان زرق و برق این عالم\nغبار چادر زینب برای ما کافی است\n\n\nحریم حرم\nپاتوق کتاب فردا\nمشرق\nشعر از علیرضا خاکساری\n\nبخش هایی از کتاب در ادامه مطلب\nبعد ادامه داد «می‌دونی چیه من دیگه بچه نمی‌خوام. تو خیلی اذیت شدی. برام سخته که تو این‌طور روی تخت بیمارستان باشی و من راحت بچرخم.»\nهمان لحظه اول که فاطمه را دید مهرش به دلش افتاد. سفید بود . تپل و لپ‌گلی. انگار همه دنیایش شده بود. از روز اول که سه‌تایی برگشتند خانه خودشان با فاطمه حرف می‌زد. اسمش را گذاشته بود جانای بابا، مالای بابا. از سر کار که می‌آمد خانه، بلند می‌گفت دختر بابا چطوره؟ خوابه یا بیدار؟ بعد فاطمه را از بغل فهیمه می‌گرفت و نازش می‌کرد. می‌بوسیدش. فاطمه را می‌برد اتاق صدای قرآن را بالای سرش می‌گذاشت؛ بعد برمی‎گشت پیش فهیمه.\nکمی کارهای خانه را انجام می‌داد. قربان صدقه فهیمه می‌رفت. وسط ظرف شستن یا جارو کشیدن با آواز می‌گفت کی از همه قشنگ‌تره؟ خودش هم جواب می‌داد خانوم خودم. آن‌قدر شعرهای جورواجور می‌خواند تا صدای فهیمه بلند می‌شد، می‌گفت محرم تو را به خدا این‌قدر لوسم نکن.\nبعد از به‌دنیا آمدن فاطمه مچ دست‌های فهیمه درد می‌کرد. برای همین محرم به‌شدت حواسش به فهیمه بود. تا جایی که خانه بود خودش کار می‌کرد: سفره می‌انداخت؛ غذا می‌آورد؛ ظرف‌ها را می‌شست. فاطمه که شیر می‌خورد به فهیمه می‌گفت بده به من تا آروغش را بگیرم.\nهر وقت سر ظرفشویی می‌رفت اول وضو می‌گرفت، بعد ظرف می‌شست یا کار می‌کرد. همیشه وضو داشت. سر هر کاری اول بسم الله می‌گفت.\nاگر می‌آمد خانه و می‌دید فهیمه کاری کرده ناراحت می‌شد و اخم می‌کرد. می‌گفت «نمی‌دانی ناراحت می‌شوم. باز هم کار خودت را می‌کنی»! فهیمه هم دلش نمی‌آمد محرم با همه خستگی‌اش، تازه بیاید ظرف هم بشورد.\nهیئت که می‌رفت، زود برمی‌گشت خانه. دیگر مثل قبل با بچه‌ها خانه اصغر نمی‌رفت. گاهی اوج حرف‌های بچه‌ها ساکت می‌شد و می‌گفت بلند شوم بروم. سعید می‌زد پشتش و می‌گفت همه زن دارند تو هم زن داری، زن‌ذلیل! می‌گفت خانمم دستش درد می‌کند. باید بروم کمکش. سعید با خنده می‌گفت بدو بدو. خاک بر سر زن‌ذلیلت!\n\nآخرین لحظات را اینگونه ترسیم نموده اند: همه سوار ماشین بودیم برای حرکت به سمت فرودگاه دمشق که محرم از کلاس بیرون آمد و اجازه گرفت برای اینکه لباس های نظامی را عوض کند و بعدا بیاید.\nدر همین حین دو نفر از بچه های سوری می آیند و سراغ محرم ترک (البته با اسم مستعار) را می گیرند که سوال داریم و... بچه ها اتاق محرم را نشان می دهند و این دو نفر می روند و رفتن اینها به اتاق محرم، محرم را آسمانی کرد. انفجار یک بسته انفجاری باعث شهادت شهید محرم ترک شد و لقب اولین شهید مدافع حرم را برای ایشان ماندگار کرد.\n\n", "post_full_content_1": "\nکتابخوان بهمن\n\n\n\n\n\n\nسه شهید (گفت و گویی صریح با همسران سه شهید شاخص انقلاب)\nنویسنده: حمید داوود آبادی\nناشر: مؤسسه شهید حاج احمد کاظمی (240 صفحه)\n\n\nلحظه‌های انقلاب\nنویسنده: محمود گلابدره‌یی\nناشر: معارف (456 صفحه)\n\n\nمن نبودم دستم بود\nنویسنده: لعیا اعتمادی\nتصویرگر: نسیم بهاری\n\nنـاشـر: جمال (28 صفحه)\n\nخانواده موفق (راهکارهای دستیابی به یک خانواده متعادل)\nنویسنده: زهرا رحیمی یگانه\nناشر: حدیث راه عشق (214 صفحه)\n\n\nمعرفی مبسوط آثار فوق: اینجا  (پایگاه نهاد کتابخانه های عمومی کشور)\n\n"}