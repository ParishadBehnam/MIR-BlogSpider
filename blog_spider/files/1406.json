{"type": "blog", "blog_name": "پایگاه اطلاع رسانی سعید رضائی", "blog_url": "http://rezaie.blog.ir/", "post_url_1": "http://rezaie.blog.ir/post/73", "post_title_1": "بای ذنب قتلت ؟؟؟!", "post_content_1": "و قلم چگونه می تواند  عروج ملکوتی  پرندگان آبی  را بسراید ،که خود قلم از این مصیبت  داغی بر سینه دارد! خیال چگونه  می تواند آن را به رخ بکشد  که خود در پرده ی ماتم است! دیده چگونه  می تواند این ماتم را به نظاره بنشیند  که خود غرق اشک خونین است !کجایید ای کبوتر های آبی؟!!!!با کدام واژه ی خونین  می توان  این زخم خونین را رقم زد که قلم خود در پرده ی غم به سر می برد!!!!کدام واژه یارای  مرهم بر این زخم خونین است؟!!الله اکبر !الله اکبر !این چه مصیبتی است که آسمان  آبی پرندگان آبی  لباس ماتم به تن کرده است!!کجایید ای شهان  این  جهانی؟!!!!کجایید ای مهان آ سمانی؟!!!!بای ذنب قتلت؟!!به کدامین گناه باید کبوتران دریایی در آتش بسوزند و فریاد رسی نداشته باشند؟!!لا اله الا اللهسخت است  پرستوهای مهاجر  در شعله های آتش جهنمی  بسوزند و گوش شنوایی ،ناله های آنان را نشنود!بای ذنب قتلت؟!!من دامن یار گیرم  اندر  سئلت گویم ملکا  بای ذنب قتلت؟!!!چه شده است  که انسانیت  از جامعه بشری  رخت بر بسته؟!!چه شده که کمال انسانیت گوهر نایابی شده است؟!!چه شده است که انسان امروزی تعلق خاطر به جیفه ی ناچیز  دنیا  دارد؟!کجا هستند چشم های  حقیقت  بینی  که دم از معارف  انسانی می زنند؟!!          به راستی در دنیای مدرن امروزی ،انسان در چه جایگاهی است؟!چرا هر روز باید شاهد تلفات  انسانی  باشیم؟!بای ذنب قتلت؟!!!\n\n\n\nرضائی", "post_url_2": "http://rezaie.blog.ir/post/72", "post_title_2": "حکایت", "post_content_2": "\n\nبه نام خالق ارض و سماوات / به نام داور روز مجازات \n باسلام ، با حکایتی دیگر در خدمت شما هستیم . \nحکایت \nزن زیبایی به عقد مرد زاهد و مومنی در آمد ......\nمرد بسیار قانع بود و زن تحمل این همه ساده زیستی را\nنداشت.\nروزی تاب و توان زن به سر رسید و با عصبانیت رو به مرد\nگفت: حالا که به خواسته های من توجه نمی کنی، خود به کوچه و برزن می روم تا همگان بدانند\nکه تو چه زنی داری و چگونه به او بی توجهی می کنی، من زر و زیور می خواهم!\nمرد در خانه را باز کرد و روبه زن می گوید: برو هر جا\nدلت می خواهد!\nزن با نا باوری از خانه خارج شد، زیبا و زیبنده!\nغروب به خانه آمد .\nمرد خندان گفت: خوب! شهر چه طور بود؟ رفتی؟ گشتی؟ چه\nسود که هیچ مردی تو را نگاه نکرد .\nزن متعجب گفت: تو از کجا می دانی؟\nمرد جواب داد: و نیز می دانم در کوچه پسرکی چادرت را\nکشید!\nزن باز هم متعجب گفت : مگر مرا تعقیب کرده بودی؟\nمرد به چشمان زن نگاه کرد و گفت: تمام عمر سعی بر این\nداشتم تا به ناموس مردم نگاه نیاندازم، مگر یکبار که در کودکی چادر زنی را کشیدم!﻿\nشاعر چه زیبا گفت : \nهرکه باشد نظرش در پی ناموس کسان\nپی ناموس وی افتد نظر بوالهوسان...« هرچه کنی به خود کنی ، گر همه نیک و بد کنی »رضائی", "post_url_3": "http://rezaie.blog.ir/post/71", "post_title_3": "عرض تسلیت به پدران ، مادران و خانواده های داغدیده ی سانحه کشتی نفتکش سانچی", "post_content_3": "قضا کشتی آن جا که\nخواهد بَرَد\nوگر ناخدا جامه بر تن\nدَرد\nمکن سعدیا دیده بر\nدست کس\nکه بخشنده پروردگارست\nو بس\n#سعدی\n#بوستان\n\n\nقضای الهی کشتی را آنجایی می بَرد که مقدر شده است و خدا می خواهد  . \nحتی اگر ناخدای آن کشتی ، جامه و لباس خود را بدرد ، یعنی خودش را به سختی بیافکند\n، نتیجه ای نخواهد داشت ، بی شک مقدر شده بود این کشتی به عمق دریا برود که چنین\nشد \n\n\nنه نوحی هستتا از موج و طوفان بَر کشد مارا\nنه موساییکه بشکافد عصایش آبِ دریا را.....\nنه ابراهیمتا ناگه گلستان سازد از آتش.... \n\nعرض تسلیت به پدران ، مادران و خانواده های داغدیدة سانحه کشتی نفتکش سانچی . \n\n\nسعید رضائی\n\n", "post_url_4": "http://rezaie.blog.ir/post/70", "post_title_4": "توهین به جامعه معلمان به بهانه دلسوزی ودفاع از حقوق معلمان در برنامه دورهمی", "post_content_4": "بسم الله الرحمن الرحیم                         \n    با سلام در برنامه دورهمی جمعه شب ،جناب مدیری همچون شب های گذسته با موضوع معلم حرفش را آغاز  ، واین دلقک خود شیفته اظهار داشتند که حقوق معلم آنقدر پایین است که قیمت ساعت مچی سیگار فروش کنار خیابان از قیمت ماشین یک معلم بیشتر است ؛ مطلب دوم از افاضات جناب  این بود که معلم دوره ی ابتدایی من تنها هنرش تنبیه من بود . مطلب دیگر از بیانات وی این بود که به جهت پایین بودن حقوق معلمان ،اشخاص خوب ومستعد معلم نمی شوند ومعلمان به علت چند شغله بودن در کلاس درس فقط میخوابند وهراز گاهی با صدای اجازه خواستن دانش آموزان بیدار می شوند. اما  جناب مدیری ابتدا باید اعتراف کنم ما معلمان در تربیت افراد معدودی چون شما موفق نبوده ایم چراکه امروز دانش آموز ما به بهانه حمایت از معلم اقدام به هتک حرمت وتوهین به معلمان می کند ویا نماینده ی مجلسی که از کلاس درس معلم به وکالت ملت رسیده ، امروز به هنگام تجمع صنفی معلمان  ، حتی از پنجره خانه ملت نگاهی به آنان نمی کند .ومسئولی که امروز بر مصدر صدارت و وزارت نشسته است یادش رفته که این مقام را از معلمان دارد .  جناب مدیری  ، معلمان هرقدر هم حقوقشان کم باشد اجازه نمی دهند افرادحقیری چون شما عزت نفسشان را لگد مال کند وبه دلسوزی  دون هایی چون شما نیازی ندارند. باید عرض کنم در خصوص فرمایشات گهربارتان حرفها زیاد دارم حیف که در این سطور نمی گنجد ولی حاضرم در همان برنامه دورهمی مناظره ای با جنابتان داشته باشم وملت ایران حرفهای من وشما را به قضاوت بنشینند.    \n                                    راستی هیچ از خود پرسیده ای که چرا با وجود اینهمه هنرمند متعهد و باتجربه چرا شما همیشه در شبکه های مختلف صداوسیما هستید؟ بگذار من بگویم از بس که برنامه های مختلف با دستمزد های کلان دارید ماشین های آنچنانی و بادیگارد  وغرور کاذب سرمستتان کرده است .در فضای مجازی دیدم برای مجری گری برنامه های دهه فجر به مدت ده روز مبلغ صد میلیون خواسته اید، آری همین پول ها را به امثال شماها و همچنین هرزه هایی مثل گلشیفته فراهانی ها و خارج رفته های تازه به دوران رسیده، داده اند که وضع معلمان اینطور شده  است . \nمن به عنوان یک معلم اولا نصیحت می کنم در رفتار و گفتارتان دقت وتجدید نظر داشته باشید ودیگر اینکه هرگز پایتان را  از گلیم خود دراز تر نکنید  و در خصوص معلمان که عمرشان را برای تربیت واصلاح فرزندان میهن فدا کرده اند ، با این لحن سخن نگویید . \nرضایی.", "post_url_5": "http://rezaie.blog.ir/post/69", "post_title_5": "بیایید ما هم بنده خدا باشیم..!", "post_content_5": "بسم الله الرحمن الرحیم \n\n\nمعصومان (علیهم السلام)  بالاترین افتخارشان این بود که بندگان خدا بوده‌اند. گروه‏هایی که به شیعیان دربارۀ «توسل به امامان» خرده می‏ گیرند و چه بسا به عمد این اشتباه را می‌کنند، نمی‌دانند که شیعه از نظر توحید در قلّه قرار دارد. \nهمۀ‌ احترام شیعه برای امام حسین (علیه السلام)  این است که او عبد خداست و همۀ هستی ‏اش را در راه توحید داد. \nحضرت سیدالشهدا (علیه السلام)  شب عاشورا تا صبح با خدا راز و نیاز می‌کرد و روز عاشورا در مقابل تیرهای دشمن، نماز جماعت خواند. ما این امام حسین (علیه السلام)  را در پیشگاه خدا واسطه قرار می‌دهیم. زیرا خود خدا به ما فرمان داده: یا ایها الذین آمنوا اتقوا الله و ابتتغوا الیه الوسیله  \nمعنی آیه :  ای کسانی که ایمان آورده‌اید! برای نزدیک شدن به خدا، به وسیله و ابزاری متمسک شوید.\n\n از پیامبر اکرم (صلی الله و علیه و آله)  پرسیدند: منظور از «وسیله»ای که در آیۀ آمده، چیست؟ ایشان فرمودند: مراد از «وسیله» قرآن، من، علی، فاطمه، حسن و حسین است.\nعیسی مسیح (علیه السلام)  وقتی در گهواره به سخن آمد، گفت:( قال انی عبدالله آتانی الکتاب و جعلنی نبیا \nمعنی : همانا من بندۀ خدایم، که مرا کتاب داده و پیغمبرم قرار داده است.\n\nنظامی می فرماید : \nخدایا جهان پادشاهی تو راست  \nز ما خدمت آید ، خدایی تو راست \n\nفردوسی بزرگ می فرماید : \n\nجز از بندگی پیش یزدان مجوی \nمزن دست در نیک و بد  جز به اوی \n\n", "post_full_content_2": "\nحکایت\n\n\n\n\n\nبه نام خالق ارض و سماوات / به نام داور روز مجازات \n باسلام ، با حکایتی دیگر در خدمت شما هستیم . \nحکایت \nزن زیبایی به عقد مرد زاهد و مومنی در آمد ......\nمرد بسیار قانع بود و زن تحمل این همه ساده زیستی را\nنداشت.\nروزی تاب و توان زن به سر رسید و با عصبانیت رو به مرد\nگفت: حالا که به خواسته های من توجه نمی کنی، خود به کوچه و برزن می روم تا همگان بدانند\nکه تو چه زنی داری و چگونه به او بی توجهی می کنی، من زر و زیور می خواهم!\nمرد در خانه را باز کرد و روبه زن می گوید: برو هر جا\nدلت می خواهد!\nزن با نا باوری از خانه خارج شد، زیبا و زیبنده!\nغروب به خانه آمد .\nمرد خندان گفت: خوب! شهر چه طور بود؟ رفتی؟ گشتی؟ چه\nسود که هیچ مردی تو را نگاه نکرد .\nزن متعجب گفت: تو از کجا می دانی؟\nمرد جواب داد: و نیز می دانم در کوچه پسرکی چادرت را\nکشید!\nزن باز هم متعجب گفت : مگر مرا تعقیب کرده بودی؟\nمرد به چشمان زن نگاه کرد و گفت: تمام عمر سعی بر این\nداشتم تا به ناموس مردم نگاه نیاندازم، مگر یکبار که در کودکی چادر زنی را کشیدم!﻿\nشاعر چه زیبا گفت : \nهرکه باشد نظرش در پی ناموس کسان\nپی ناموس وی افتد نظر بوالهوسان...« هرچه کنی به خود کنی ، گر همه نیک و بد کنی »رضائی\n\n", "post_full_content_3": "\nعرض تسلیت به پدران ، مادران و خانواده های داغدیده ی سانحه کشتی نفتکش سانچی\n\n\n\nقضا کشتی آن جا که\nخواهد بَرَد\nوگر ناخدا جامه بر تن\nدَرد\nمکن سعدیا دیده بر\nدست کس\nکه بخشنده پروردگارست\nو بس\n#سعدی\n#بوستان\n\n\nقضای الهی کشتی را آنجایی می بَرد که مقدر شده است و خدا می خواهد  . \nحتی اگر ناخدای آن کشتی ، جامه و لباس خود را بدرد ، یعنی خودش را به سختی بیافکند\n، نتیجه ای نخواهد داشت ، بی شک مقدر شده بود این کشتی به عمق دریا برود که چنین\nشد \n\n\nنه نوحی هستتا از موج و طوفان بَر کشد مارا\nنه موساییکه بشکافد عصایش آبِ دریا را.....\nنه ابراهیمتا ناگه گلستان سازد از آتش.... \n\nعرض تسلیت به پدران ، مادران و خانواده های داغدیدة سانحه کشتی نفتکش سانچی . \n\n\nسعید رضائی\n\n\n\n", "post_full_content_4": "\nتوهین به جامعه معلمان به بهانه دلسوزی ودفاع از حقوق معلمان در برنامه دورهمی\n\n\n\nبسم الله الرحمن الرحیم                         \n    با سلام در برنامه دورهمی جمعه شب ،جناب مدیری همچون شب های گذسته با موضوع معلم حرفش را آغاز  ، واین دلقک خود شیفته اظهار داشتند که حقوق معلم آنقدر پایین است که قیمت ساعت مچی سیگار فروش کنار خیابان از قیمت ماشین یک معلم بیشتر است ؛ مطلب دوم از افاضات جناب  این بود که معلم دوره ی ابتدایی من تنها هنرش تنبیه من بود . مطلب دیگر از بیانات وی این بود که به جهت پایین بودن حقوق معلمان ،اشخاص خوب ومستعد معلم نمی شوند ومعلمان به علت چند شغله بودن در کلاس درس فقط میخوابند وهراز گاهی با صدای اجازه خواستن دانش آموزان بیدار می شوند. اما  جناب مدیری ابتدا باید اعتراف کنم ما معلمان در تربیت افراد معدودی چون شما موفق نبوده ایم چراکه امروز دانش آموز ما به بهانه حمایت از معلم اقدام به هتک حرمت وتوهین به معلمان می کند ویا نماینده ی مجلسی که از کلاس درس معلم به وکالت ملت رسیده ، امروز به هنگام تجمع صنفی معلمان  ، حتی از پنجره خانه ملت نگاهی به آنان نمی کند .ومسئولی که امروز بر مصدر صدارت و وزارت نشسته است یادش رفته که این مقام را از معلمان دارد .  جناب مدیری  ، معلمان هرقدر هم حقوقشان کم باشد اجازه نمی دهند افرادحقیری چون شما عزت نفسشان را لگد مال کند وبه دلسوزی  دون هایی چون شما نیازی ندارند. باید عرض کنم در خصوص فرمایشات گهربارتان حرفها زیاد دارم حیف که در این سطور نمی گنجد ولی حاضرم در همان برنامه دورهمی مناظره ای با جنابتان داشته باشم وملت ایران حرفهای من وشما را به قضاوت بنشینند.    \n                                    راستی هیچ از خود پرسیده ای که چرا با وجود اینهمه هنرمند متعهد و باتجربه چرا شما همیشه در شبکه های مختلف صداوسیما هستید؟ بگذار من بگویم از بس که برنامه های مختلف با دستمزد های کلان دارید ماشین های آنچنانی و بادیگارد  وغرور کاذب سرمستتان کرده است .در فضای مجازی دیدم برای مجری گری برنامه های دهه فجر به مدت ده روز مبلغ صد میلیون خواسته اید، آری همین پول ها را به امثال شماها و همچنین هرزه هایی مثل گلشیفته فراهانی ها و خارج رفته های تازه به دوران رسیده، داده اند که وضع معلمان اینطور شده  است . \nمن به عنوان یک معلم اولا نصیحت می کنم در رفتار و گفتارتان دقت وتجدید نظر داشته باشید ودیگر اینکه هرگز پایتان را  از گلیم خود دراز تر نکنید  و در خصوص معلمان که عمرشان را برای تربیت واصلاح فرزندان میهن فدا کرده اند ، با این لحن سخن نگویید . \nرضایی.\n\n", "post_full_content_1": "\nبای ذنب قتلت ؟؟؟!\n\n\n\nو قلم چگونه می تواند  عروج ملکوتی  پرندگان آبی  را بسراید ،که خود قلم از این مصیبت  داغی بر سینه دارد! خیال چگونه  می تواند آن را به رخ بکشد  که خود در پرده ی ماتم است! دیده چگونه  می تواند این ماتم را به نظاره بنشیند  که خود غرق اشک خونین است !کجایید ای کبوتر های آبی؟!!!!با کدام واژه ی خونین  می توان  این زخم خونین را رقم زد که قلم خود در پرده ی غم به سر می برد!!!!کدام واژه یارای  مرهم بر این زخم خونین است؟!!الله اکبر !الله اکبر !این چه مصیبتی است که آسمان  آبی پرندگان آبی  لباس ماتم به تن کرده است!!کجایید ای شهان  این  جهانی؟!!!!کجایید ای مهان آ سمانی؟!!!!بای ذنب قتلت؟!!به کدامین گناه باید کبوتران دریایی در آتش بسوزند و فریاد رسی نداشته باشند؟!!لا اله الا اللهسخت است  پرستوهای مهاجر  در شعله های آتش جهنمی  بسوزند و گوش شنوایی ،ناله های آنان را نشنود!بای ذنب قتلت؟!!من دامن یار گیرم  اندر  سئلت گویم ملکا  بای ذنب قتلت؟!!!چه شده است  که انسانیت  از جامعه بشری  رخت بر بسته؟!!چه شده که کمال انسانیت گوهر نایابی شده است؟!!چه شده است که انسان امروزی تعلق خاطر به جیفه ی ناچیز  دنیا  دارد؟!کجا هستند چشم های  حقیقت  بینی  که دم از معارف  انسانی می زنند؟!!          به راستی در دنیای مدرن امروزی ،انسان در چه جایگاهی است؟!چرا هر روز باید شاهد تلفات  انسانی  باشیم؟!بای ذنب قتلت؟!!!🔳🔳🔳🔳🔳\n\n\n\nرضائی\n\n", "post_full_content_5": "\nبیایید ما هم بنده خدا باشیم..!\n\n\n\nبسم الله الرحمن الرحیم \n\n\nمعصومان (علیهم السلام)  بالاترین افتخارشان این بود که بندگان خدا بوده‌اند. گروه‏هایی که به شیعیان دربارۀ «توسل به امامان» خرده می‏ گیرند و چه بسا به عمد این اشتباه را می‌کنند، نمی‌دانند که شیعه از نظر توحید در قلّه قرار دارد. \nهمۀ‌ احترام شیعه برای امام حسین (علیه السلام)  این است که او عبد خداست و همۀ هستی ‏اش را در راه توحید داد. \nحضرت سیدالشهدا (علیه السلام)  شب عاشورا تا صبح با خدا راز و نیاز می‌کرد و روز عاشورا در مقابل تیرهای دشمن، نماز جماعت خواند. ما این امام حسین (علیه السلام)  را در پیشگاه خدا واسطه قرار می‌دهیم. زیرا خود خدا به ما فرمان داده: یا ایها الذین آمنوا اتقوا الله و ابتتغوا الیه الوسیله  \nمعنی آیه :  ای کسانی که ایمان آورده‌اید! برای نزدیک شدن به خدا، به وسیله و ابزاری متمسک شوید.\n\n از پیامبر اکرم (صلی الله و علیه و آله)  پرسیدند: منظور از «وسیله»ای که در آیۀ آمده، چیست؟ ایشان فرمودند: مراد از «وسیله» قرآن، من، علی، فاطمه، حسن و حسین است.\nعیسی مسیح (علیه السلام)  وقتی در گهواره به سخن آمد، گفت:( قال انی عبدالله آتانی الکتاب و جعلنی نبیا \nمعنی : همانا من بندۀ خدایم، که مرا کتاب داده و پیغمبرم قرار داده است.\n\nنظامی می فرماید : \nخدایا جهان پادشاهی تو راست  \nز ما خدمت آید ، خدایی تو راست \n\nفردوسی بزرگ می فرماید : \n\nجز از بندگی پیش یزدان مجوی \nمزن دست در نیک و بد  جز به اوی \n\n\n\n"}